Actors er en gammel programmeringsmodell som har fått en ny vår de siste årene, gjennom rammeverk som Akka. Actor-modellen løser problemer rundt skalering over flere cpu-er og maskiner. Problemer rundt låsing og synkronisering fjernes ved å bryte oppgaver ned til enheter med arbeid som kjøres isolert. Akka kan brukes fra både Scala og Java, og har fokus på ytelse og feiltoleranse. Vi har med hell tatt i bruk Akka på noen prosjekter, og kommer til å vurdere det på nye prosjekter med behov for stor grad av asynkronitet.