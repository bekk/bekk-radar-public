Ende-til-ende-rammeverk som Ruby on Rails, ASP.NET, Grails, Django og Play tar seg av alle deler av en webapp, fra lagring i database, forretningslogikk, kontroller-logikk og visning. På engelsk kalles disse også "full stack frameworks". Disse gjør det mulig å lage små webapper på rekordtid. Men det er ikke nødvendigvis det beste langsiktige valget for større applikasjoner. Prosjekter bør gjøre en grundig vurdering før de låser seg til et ende-til-ende-rammeverk. Man blir avhengig av utviklerkompetanse, og det blir vanskelig å bytte ut lag eller komponenter i løsningen når alt er så integrert.