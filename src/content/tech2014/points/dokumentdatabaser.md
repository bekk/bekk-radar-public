Hvis du i liten grad jobber med relasjonelle data i domenet ditt, kan det være nyttig å vurdere en dokumentdatabase. Dokumentdatabasene har lite fokus på koblinger mellom data, og er optimalisert for horisontal skalering. MongoDB er en moden dokumentdatabase med kommersiell backing, avansert funksjonalitet for dataaggregering og den oppfyller konsistens og partisjonstoleranse fra CAP-teoremet. CouchDB er en velprøvd dokumentdatabase som yter noe høyere på leseoperasjoner på grunn av en avansert versjoneringsstrategi. CouchDB oppfyller dermed tilgjengelighet og partisjonstoleranse. Vi benytter dokumentdatabaser i flere av våre prosjekter.