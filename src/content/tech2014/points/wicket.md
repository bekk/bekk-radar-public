Apache Wicket er et komponentorientert web-rammeverk i Java. Det har vært populært de siste 4-5 årene som et alternativ til JSF, og vi har gjort vår andel av web-prosjekter med Wicket. Nå er den komponentorienterte web-æraen på hell, og vi ville ikke startet et nytt web-prosjekt på Wicket i dag. Wicket har en høy terskel for riktig bruk og det er lett å ende opp med tette bindinger mellom frontend-kode og forretningslogikk.