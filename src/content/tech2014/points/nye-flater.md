2014 kan fort bli året der de nye flatene slår gjennom for fullt. Responsivt design har lenge handlet om mobil, nettbrett og desktop. Nå ser vi at kjøleskap, TV-er, smartklokker og biler kommer både med støtte for apps og ofte fullgode nettlesere. Nye flater har oppløsninger fra i underkant av hundre ganger hundre pixler, opp til de nye 4K-TV-ene med 5120x3200. Vi tror ikke denne trenden kommer til å påvirke mange norske virksomheter med det første, men det kan lønne seg å ha de mulighetene og utfordringene det gir i tankene allerede nå.