I dagens NoSQL-landskap finnes det databaser som kan løse omtrent hvert tenkelige problem, men svært sjelden kan komplekse problemstillinger løses med kun én databaseteknologi. Vi ser oftere og oftere at forskjellige persisteringsteknologier brukes i våre prosjekter. Et eksempel kan være dokumentdatabase for ustrukturerte data, som f.eks. kunde- og brukerregister, grafdatabase for kjøpsanbefalinger og en relasjonsdatabase for produktkatalog. Fordelen ved en polyglot-persistence-tilnærming er at man sjeldnere trenger å gå på kompromiss med datamodellen sin og bruker rett verktøy på rett sted.