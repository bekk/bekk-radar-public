Vi har fortsatt kunder som ønsker å bruke JSF siden det er en del av JEE-standarden. Vår erfaring med JSF er at rammeverket i en del tilfeller forlenger utviklingstiden og gjør spesialtilpasninger vanskelig. Det kreves en del av utviklere for å bruke JSF på riktig måte – og selv da kan det oppleves som mer til hinder enn til hjelp. JSF 2.2 hevder å ha løst mange av de tidligere problemene med rammeverket, men vi mener det kommer for sent. Vårt førstevalg vil ofte være en ren REST-backend med JavaScript/HTML-basert frontend for web-applikasjoner med rikt brukergrensesnitt. 