Det kan virke som om REST/JavaScript-klienter og single-page-apps er den eneste måten å håndtere GUI på i dag. Det er dog viktig å ikke glemme web-rammeverk på serversiden. Den store fordelen med serverside-rammeverk er at de ikke er avhengig av ressurser på klienten. Applikasjoner som ikke har behov for stor dynamikk i grensesnittet kan med fordel bruke slike rammeverk. De er lette å bruke, og det er enkelt å få web-statistikk. BEKK har valgt å bruke serverside-rammeverk i mange prosjekter den siste tiden. Har man bruk for dynamikk, er det ikke noe problem å inkludere en dynamisk "pagelet" på en relativt statisk side.