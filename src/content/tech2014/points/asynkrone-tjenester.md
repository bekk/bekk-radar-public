Ved bruk av asynkrone tjenester sender man inn en forespørsel for å få svar på et senere tidspunkt. I en verden hvor en web-side vil medføre flere og flere web-kall, er asynkronitet viktig for å holde ytelsen oppe. Ved å bruke slike kall, kan applikasjonen utføre større og flere oppgaver samtidig som brukeren opplever god responstid og mer samtidighet i arbeidsflyten. Ved hjelp av asynkrone tjenester kan man kan også lettere bygge inn robusthet i systemer og utnytte maskinressurser bedre. Vi understreker likevel at bruk av asynkrone tjenester må planlegges og vurderes nøye ut fra både et arkitekturmessig og funksjonelt ståsted for å sikre konsistens i systemer og en riktig brukeropplevelse. BEKK har stor bruk av asynkrone tjenester i de fleste prosjekter.