Horisontal skalering innebærer å sette opp flere instanser av samme applikasjon til forskjell fra vertikal skalering hvor man utvider ressursene til en instans. Horisontal skalering kan være en enkel og billig måte å skalere på, og i mange tilfeller kan det gjøres idet behovet melder seg ved kjøretid. Det krever imidlertid at applikasjonen utvikles med dette for øyet. Applikasjoner med små og uavhengige tjenester, feiltoleranse og mindre grad av tilstand kan kan forenkle horisontal skalering, sammen med automatisert utrulling og benyttelse av PaaS. og/eller IaaS-løsninger. Vår erfaring er at applikasjoner som lar seg skalere horisontalt ofte er enkelere å forvalte og drifte enn applikasjoner som må skaleres vertikalt.