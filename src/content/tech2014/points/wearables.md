Wearables er en betegnelse for datamaskiner du kan bære på kroppen. Etterhvert som man klarer å putte mer teknologi inn i stadig mindre maskiner er potensialet her enormt. Så langt har vi blant annet sett wearables som en enkel utvidelse av mobilen, innen treningsutstyr og innen helsesektoren. Som utvidelse til mobiltelefonen har Android har allerede lansert Android Wear som er deres teknologi for smartklokker. Apple har fortsatt ikke lansert noe, men ryktene sier at iWatch er rett rundt svingen. I tillegg har blant andre Pebble, Sony og Samsung kommet med klokker. Dette er et område der det allerede har begynt å skje ting i Norge. 
Det er forventet at smartklokker kommer til å ta av i løpet av kort tid, og mange ønsker å være tidlig ute med å ha mobil-apper som kan benytte seg av smartklokken som en utvidelse. 
Wearables innen helse har et enormt potensiale. Tenk automatisk overvåkning av blodtrykk, insulinnivå og alle andre tenkelige og til nå utenkelige aspekter av livet og helsen vår. Dette har fortsatt til gode å ta av i Norge, men vi er ikke i tvil om at dette kommer også her til lands.