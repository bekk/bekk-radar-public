Vi har hatt stor suksess med en hybrid variant med varierende grad av native og web-basert innhold. Forretningskritisk funksjonalitet gjøres da tilgjengelig i et web view, slik at denne kan endres og oppdateres, uten at bruker må oppdatere sin applikasjon. På denne måten sikrer man at alle som bruker applikasjonen får oppdatert funksjonalitet, og mulige sikkerhetsfeil blir håndtert utenom appen, slik at faren for utnyttelse blir mindre. I tillegg blir man synlig i app store, og kan utnytte innebygd lagring og funksjonalitet i telefonen der hvor det er naturlig.