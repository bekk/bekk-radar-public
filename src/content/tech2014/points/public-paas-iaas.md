"Public PaaS og IaaS er det tryggeste valget dersom man ønsker å bruke clouds i dag. Leverandørene, som Microsoft Azure, Heroku og Amazon AWS, er veldig modne og har vist gjennom mange år at de stort sett leverer sikre og tilgjengelige løsninger. Vi har brukt disse leverandørene med suksess på flere av våre prosjekter. 
Den største fordelen med public fremfor private er at man slipper en større investering i infrastruktur og kan være veldig fleksibel rundt opp- og nedskalering, og automatisering av installasjon og konfigurasjon. Det tilbys også mange tjenester som gir god verdi. En utfordring kan være usikkerheten rundt å plassere sine data utenfor sitt eget datasenter. Så lenge man holder seg innenfor lovverket og evaluerer leverandøren godt, ser vi få problemer med det. Datatilsynet har godkjent å bruke Google Apps i kommunene, og Microsoft Azure er blitt godkjent for bruk i det offentlige i Sverige. BEKK har flere prosjekter kjørende på Public PaaS."