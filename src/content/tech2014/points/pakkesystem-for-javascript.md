For JavaScript har vi frem til nå vært avhengig av manuell installering og oppdatering av avhengigheter som jQuery, Backbone og Angular. På backend har vi hatt verktøy som Maven og NuGet til å løse dette, mens vi har hatt npm for Node.js. Det har kommet flere alternativer for JavaScript på frontend, men Bower er uten tvil det verktøyet som har fått den mest sentrale posisjonen. Vi har stor tro på Bower, og bruker det allerede på en rekke prosjekter. Man kan også vurdere å bruke npm som "package manager" for frontend JavaScript, for eksempel sammen med Browserify, slik at man kan bruke Node.js-pakker også i nettleseren.