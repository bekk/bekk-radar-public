Hyppige leveranser reduserer risiko ved produksjonssettinger betraktelig. Når det er færre ting som går i produksjon om gangen, har man bedre oversikt over hva som har endret seg og hva som bør testes. Dette minsker behovet for omfattende regresjonstesting, og det er lettere å fikse eventuelle feil fordi man har god oversikt over hva som har endret seg. Når du leverer kontinuerlig, bør du ikke ha nedetid for hver produksjonssetting. For en web-applikasjon kan dette for eksempel løses ved å persistere sesjoner i databasen, melde en node ut av clusteret, oppgradere den, melde den inn igjen og repetere for hver node. Databasemigrering kan løses ved hjelp av "expand/contract"-mønsteret (se Automatisert migrering/rollback av database). BEKK er en pådriver for å implementere kontinuerlige leveranser i de fleste av våre prosjekter.