En lettvekts applikasjonsserver forenkler infrastruktur og konfigurasjon betraktelig og gjør det lettere å skreddersy applikasjonen med de utvidelser, rammeverk og biblioteker som er nødvendige. Drift og forvaltning blir kraftig forenklet, særlig om man embedder appcontaineren. Applikasjonen kjører som én prosess som er enkel å starte, stoppe og monitorere. Det blir også mye enklere å gjennomføre testing, implementere nedetidsfri produksjonssetting og konfigurasjon i kode. Serverne er som regel lite ressurskrevende og kan kjøre på utviklernes eller forretning sine maskiner. I BEKK har vi god erfaring med Jetty fra flere prosjekter.