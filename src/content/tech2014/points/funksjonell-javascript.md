Funksjonelle hjelpemetoder, som blant annet foreach, map, reduce og filter, mener vi nærmest er å betrakte som et "must" i moderne JavaScript-utvikling. Lenge har Underscore.js vært en essensiell del av denne verktøykassen, men biblioteket har fått sterk konkurranse fra både Lo-Dash og JavaScript selv. For eksempel er det i alle nyere nettlesere (IE9+) blant annet god støtte for mange av disse hjelpemetodene ut av boksen, slik at vi ikke trenger tredjeparts biblioteker for de mest sentrale funksjonene. Dersom du har behov for flere hjelpefunksjoner eller støtte for eldre nettlesere, anbefaler vi både Underscore.js og Lo-Dash.