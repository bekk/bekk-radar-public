Dette er en samlebetegnelse på de små maskinene som har begynt å vokse frem i nyere tid. Vi bruker mikromaskin som betegnelse på små datamaskiner som i praksis kan gjøre det samme som en vanlig PC – bare at den tar mye mindre plass. Disse maskinene kjører full-blåste operativsystemer, vanligvis av Linux-varianten. Den mest kjente mikromaskinen er Raspberry Pi. Et prototypebrett er som regel litt “nærmere jernet” enn en mikromaskin. Det vil si at de kommer uten fullt operativsystem og krever mer elektronikk-kunnskaper for utvikling. Italienske Arduino er til nå det mest populære prototypebrettet.
Dette er ikke teknologi som er mye i bruk i kundeprosjekter per dags dato, men vi ser et stort potensiale der man trenger små, strømgjerrige og billige maskiner. Dette kan for eksempel strømavlesing, værmåling, styring av skjermer, kameraer og annet utplassert utstyr. BEKK bygger mye kompetanse på dette området og ser masse spennende hobbyprosjekter som for eksempel hjemmelagde værstasjoner, busstavler og bryggemaskiner.