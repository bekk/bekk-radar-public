I kjølvannet av OWIN (Open Web Interface for .NET), en spesifikasjon for kommunikasjon mellom web-applikasjoner og web-servere, har stadig flere alternative webrammeverk dukket opp. Noen av de mest modne er Simple.Web, Nancy og ServiceStack, med hver sine konvensjoner og muligheter. Siden de implementerer OWIN, kan de kjøre på alt som er av plattformer. Noen av rammeverkene er mer lettvekt, eller har andre fordeler som gjør at de bør vurderes som alternativ til standard ASP.NET.