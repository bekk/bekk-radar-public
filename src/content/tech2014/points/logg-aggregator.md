En logg-aggregator samler informasjonen i applikasjons- og serverlogger over forskjellige maskiner, applikasjoner og miljø. Prosjekter med stor trafikk bør vurdere å bruke slike aggregatorer som et supplement til de filbaserte råloggene. De er uvurderlige når man får inn hastesaker om feil i produksjon, og gjør det mulig for utviklere å respondere fort. Man kan også tilpasse visningen til forskjellige bruksområder som overvåkning, debugging eller statistikk. Vi har hatt god erfaring med dette i store applikasjoner med hundretusenvis av brukere hver dag. Det kommersielle alternativet Splunk er kraftig, men har en aggressiv lisensmodell. Det finnes gode alternativer, som logstash, og å ha en logg-aggregator er stort sett bedre enn å ikke ha en. I BEKK har vi brukt logg-aggregatorer  i mange prosjekter.