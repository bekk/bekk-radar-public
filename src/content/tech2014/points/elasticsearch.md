Elasticsearch er en Java-basert server som kan brukes som søkemotor, dokumentdatabase, "key-value"-database eller for å dekke litt enklere "Business Intelligence"-behov. Den har avansert funksjonalitet for clustering, sharding, redundant lagring og kan dekke de fleste sanntids- og skaleringskrav. Samtidig er produktet lett å sette opp i basiskonfigurasjon og har et avansert REST-basert API. Elasticsearch er nylig sluppet i versjon 1.0 og har litt mindre fartstid enn Lucene-slektningen Solr. BEKK bruker etterhvert Elasticsearch på mange prosjekter, både som klassisk søkemotor og som datalager.