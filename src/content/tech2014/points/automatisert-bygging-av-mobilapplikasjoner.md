Automatisert bygging og kjøring av testene har i lang tid vært populært på backend-tunge applikasjoner. Automatisert bygging kan også gi stor verdi for mobilapplikasjoner. Man kan slutte å sende ut produksjons-sertifikater til forskjellige utviklere, da den automatiserte byggeprosessen bygger den versjonen som skal sendes til App Stores. I tillegg kan man bygge forskjellige versjoner eller applikasjoner som går mot forskjellige testmiljøer. Da Apple lanserte Bots, gjorde de helt klart denne prosessen enklere i iOS-verdenen, mens Android har alltid hatt god terminalstøtte for å bygge applikasjoner. Windows Phone ligger litt etter på dette feltet, men det er mulig å få til.