Rammeverk som PhoneGap, Appcelerator Titanium, etc. har som mål å gjøre utviklingen av native mobilapps enklere og kjappere, og med delt kodebase mellom alle støttede plattformer. Selv om dette i utgangspunktet høres bra ut, er vår erfaring at slike applikasjoner ikke kan måle seg med native applikasjoner og at rammeverkene henger igjen med å støtte nye teknologier som blir introdusert på de forskjellige plattformene. Utviklere må fortsatt forholde seg til hvordan de forskjellige plattformene fungerer, og siden man vanligvis leverer en app, må man fortsatt gå gjennom godkjenningsrutinene til de forskjellige app stores.