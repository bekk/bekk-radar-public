De siste årene har utfordringer med ORM blitt tydeligere. Hovedutfordringen er at modellen i databasen ikke treffer modellen i applikasjonen, og kanskje passer heller ikke en relasjonell modell i det hele tatt. Dette har ført til en fremvekst av alternative persistensmodeller som dokumentdatabaser og grafdatabaser. Disse databasetypene fungerer i en del tilfeller bedre enn relasjonsdatabaser for domenemodeller som det skal programmeres mot.
I tilfeller hvor man bruker en relasjonsdatabase, er det vår erfaring at ORM-rammeverk kan være komplekse og vanskelige å bruke riktig, og ikke alltid gir den gevinsten som de lover. Ofte er det enklere, mer hensiktsmessig og lavere risiko for feil ved å manipulere SQL direkte enn å introdusere et abstraksjonslag imellom.