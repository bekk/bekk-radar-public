Grafdatabaser er i vinden om dagen, og får velfortjent mye oppmerksomhet i markedet. Grafdatabaser lagrer dataene i strukturerte grafer i stedet for tabeller, og passer særdeles godt til assosiative datamengder. Neo4J er den mest populære grafdatabasen på markedet i dag og er kommersielt backet av Neo Technologies. Neo4J håndterer milliarder av datanoder og relasjoner, og slår selvfølgelig RDBMS-systemer ned i støvlene i nettverksspørringer. Det siste året har vi brukt Neo4J i flere prototyper, og flere kunder vurderer å ta det i bruk i produksjon i løpet av de neste årene. Vi tror grafdatabaser har en lys framtid foran seg.