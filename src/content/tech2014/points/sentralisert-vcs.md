Sentraliserte kildekodesystemer, som Subversion og TFS, er fortsatt vanlige og vil være utbredt en stund framover. De er velprøvde og stabile, og funksjonelt rike. Imidlertid kommer de ofte til kort dersom man bruker kodegrener og kodesammenfletting i et visst omfang – noe som vil være naturlig om man ønsker å gjøre kontinuerlige leveranser. Vi anbefaler heller distribuerte kildekodesystemer (for eksempel Git) som derimot er sterke på dette området. Distribuerte kildekodesystem gir også større fleksibilitet hos den enkelte utvikler ved å støtte lokale kodegrener og flere lokale innsjekk før dette sendes til den sentrale databasen og blir synlig for andre.