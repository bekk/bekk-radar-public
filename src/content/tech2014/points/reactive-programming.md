I tillegg til tilnærmet logikkløse template-bibliotek som Mustache og Handlebars, ser vi at flere rammeverk nå tar større kontroll over view-laget, og dermed også over templatene. Angular.js og Ember.js er kjente eksempler på rammeverk med toveis-binding mellom DOM-en og JavaScript-koden. Disse rammeverkene ønsker at man deklarativt spesifiserer oppførsel i templatene og håndterer mye av det vi vanligvis ville gjort med jQuery automatisk i bagrunnen. For biblioteker som Backbone som ikke kontrollerer templatene er det mulig å bruke biblioteker som Ractive.js og React.js som alternativer til Mustache og Handlebars. Vi har stor tro på toveis binding i JavaScript, også utenfor Angular.js og Ember.js.