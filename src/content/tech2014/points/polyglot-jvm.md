Det har etter hvert dukket opp mange spennende programmeringsspråk som kjører på JVM-en. Clojure, Scala og Groovy er alle modne og velprøvde språk som tilfører vesentlig funksjonalitet i forhold til det man finner i ren Java. Selv om man ikke ønsker å gå helt over til et nytt språk, mener vi det vil kunne gi verdi å mikse forskjellige språk på samme prosjekt. Det er ingenting i veien for å skrive en modul i et annet språk enn Java hvis man ser at det gir verdi med tanke på lesbarhet eller andre kryss-funksjonelle aspekter. 