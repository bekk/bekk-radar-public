I BEKK ser vi stadig at mindre prosjekter med ett til to små, dedikerte og tverrfaglige team resulterer i høy produktivitet og leveranser med høy kvalitet. Store prosjekter setter store krav til koordinering og kommunikasjon, som ofte gir økt risiko, kostnad og leveringstid. Det bør være en viktig prosjektledelses- og arkitekturjobb å få brutt ned mega-prosjekter til mindre (del-)prosjekter som kan leveres mer uavhengig av hverandre – også i situasjoner der lovverk, finansieringsmodell eller andre rammebetingelser krever at prosjektene organiseres i store programmer. Ikke minst gjelder dette offentlige prosjekter, der vi tror felleskapets midler kunne vært disponert smartere ved å unngå for store prosjekter.