Protokollen fungerer forsåvidt, men er tung og understøtter ikke løst bundet og skalerbar arkitektur på samme måte som godt designede REST-tjenester. Problemene med kryss-plattform-integrasjon er fortsatt ikke løst, på tross av at standarden har vært i bruk i over 10 år. WS-* blir for omfattende for praktisk bruk eller medfører tunge utrullingsregimer og krevende feilsøking. Både med tanke på enkelhet i bruk og arkitekturmønstre/-prinsipper, så mener vi at standarden er på vei til å bli utdatert. Hvis man har muligheten, bør bedre og lettere alternativer velges.