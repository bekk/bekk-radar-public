Clojure er en dynamisk typet, funksjonell, LISP-dialekt som kompilerer direkte til JVM-bytekode. Med økende krav til parallellisering og derigjennom et ønske om å skrive funksjonell kode, har Clojure blitt et utbredt og akseptert alternativ på JVM-en. Clojure har veldig god interoperabilitet med Java, og gjør det mulig å skrive konsis funksjonell kode både for backend og frontend. En rekke store selskaper og produkter bruker Clojure i dag, blant annet Prismatc, Datomic, Trend Micro, Puppet Labs, Citigroup, Netflix og Walmart mobile. Clojure er et språk vi har tro på og som vil kunne være aktuelt for de rette prosjektene. Det er dog viktig for disse prosjektene å vurdere tilgangen på Clojure-kompetansen i det norske markedet før man starter opp.