Med native apps får du som regel bedre ytelse og et mer responsivt brukergrensesnitt. Du kan ta i bruk sensorer, ulike nettverk, krevende grafikk og lyd. Brukere forventer god kvalitet og apper som ser ut som de hører til på plattformen. I dag er plattformene iOS, Android og Windows Phone de mest relevante. Hvis du vil støtte alle disse, må du skrive store deler av kodebasen tre ganger. Smart gjenbruk kan derimot gjøres for eksempel på en server backend. Hvis appen din holder høy kvalitet, kan den få ekstra eksponering i app-butikkene. Mange leter også først i butikkene når de trenger en app. Hvis appen skal løse relativt enkle informasjonsbehov som brukere lettere kan finne ved hjelp av en søkemotor, bør du vurdere en nettside i stedet.