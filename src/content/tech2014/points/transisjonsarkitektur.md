Vi opplever at mange prosjekter leveres uten å ta hensyn til langsiktige arkitekturmålbilder, eller prosjektene gjøres så store at de omfatter hele målbildet. Dette medfører ofte enten til løsninger som bryter med langsiktige målbilder, eller man får veldig store prosjekter med de utfordringer det medfører. En bedre fremgangsmåte er å arbeide mot de langsiktige målbildene ved å definere transisjonsarkitekturer. Transisjonsarkitekturene er milepæler og delmål som ivaretar retning og bevissthet på veien mot det langsiktige målbildet. Prosjektene leverer så disse transisjonarkitekturene. Vi har god erfaring med definering av målbilder og transisjonsarkitekturer og opplever at dette sikrer at prosjekter og leveranser bidrar til å bevege seg mot, og ikke bort fra, langsiktige mål og strategier.