Selv om Angular.js har fått veldig mye av interessen det siste året, har vi fortsatt stor tro på Backbone. Der Angular.js gir deg veldig mye ut av boksen, gir Backbone små, fokuserte komponenter. Backbone er fortsatt såpass lite at man enkelt kan lese gjennom kodebasen på en ettermiddag. Det er også veldig enkelt å teste når man følger god praksis, som blant annet ""dependency injection"". Samtidig krever Backbone ofte mer JavaScript-kompetanse på forhånd. Vi har hatt stor suksess med Backbone i mange BEKK-prosjekter, og vi tror både Angular og Backbone er gode valg også i tiden fremover.