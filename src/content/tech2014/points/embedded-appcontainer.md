Java EE tilbyr standardiserte tekniske tjenester for applikasjoner. Denne standardiseringen gir forutsigbarhet på bekostning av valgfrihet og fleksibilitet. Vi ser nå i større grad at java-applikasjoner er skreddersydde på grunn av mer varierte funksjonelle krav enn tidligere, og at de tekniske tjenestene som trengs i større grad bakes med i applikasjonene. Ved å pakke en lettvekts appcontainer og applikasjonen i samme fil, oppnår man en totalpakke som tar ansvar for både de funksjonelle behov og de tekniske tjenestene. Dette forenkler deployment og gir større fleksibilitet med tanke på skalerbarhet og redundans. En embedded appcontainer gjør det også enklere å kjøre helt likt oppsett av appcontainer og applikasjon i alle miljøer, som bidrar til å redusere risiko og kompleksitet i overleveringer fra utvikling til produksjonsmiljø. Vi benytter embedded appcointers i mange av våre prosjekter