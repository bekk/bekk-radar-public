Med virtualisering på operativsystemnivå, tillater systemets kernel flere isolerte container-instanser som oppfattes som ekte servere fra brukerens synspunkt. Dette skiller seg fra virtuelle maskiner ved at operativsystemets normale systemkall og kernel benyttes, og har liten eller ingen overhead. Dette gir mulighet for å deploye komplette lettvekts kjøretidsmiljø for applikasjoner der konfigurasjonen er skreddersydd og ikke påvirker operativsystemet eller andre containere. Man kan teste ut konfigurasjonsendringer uten at det påvirker andre, og inkludere hele plattformen i kontinuerlig integrasjon og testing. I produksjon har man full kontroll på sin egen gjennomtestede konfigurasjon. Linux containers, som LXC og Docker, er veldig godt egnet til å lage PaaS-løsninger. Metoden introduserer noen sikkerhetsproblemstillinger som må tenkes nøye gjennom ved bruk. Foreløpig har vi ikke tatt dette i bruk i produksjon, men det er en teknologi vi følger tett og bygger kompetanse på.