Spring var tidlig ute med å tilby et MVC-rammeverk for Java. Som de fleste spring-rammeverkene oppleves det litt "oppblåst", og det blir gjerne en del standardkode for å knytte sakene sammen. Det er likevel et rammeverk som er svært stabilt og får jobben gjort, og vi har brukt det i flere prosjekter. Dokumentasjonen holder høy kvalitet, og det er ikke vanskelig å finne utviklere med kompetanse på plattformen. Spring MVC er et greit valg om man ønsker et server-rammeverk for klient-kode. På de fleste nye prosjekter, benytter vi heller en REST-basert backend med Jersey kombinert med en ren JavaScript/HTML-basert frontend – og da er Spring MVC mer i veien enn til nytte.