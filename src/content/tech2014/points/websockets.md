Med WebSockets kan vi opprette toveis tilkobling mellom nettleser og server, slik at vi blant annet kan pushe data fra serveren til nettleseren når som helst. Vi har sett at WebSockets kan muliggjøre en rekke nye features, og eneste grunnen til at vi enda ikke er klar for å flytte WebSockets til Bruk er at det ikke støttes før IE10. Det betyr at vi fortsatt må falle tilbake på andre kommunikasjonsmetoder, som for eksempel long-polling. Det finnes en rekke biblioteker for å håndtere dette automatisk både for frontend og for backend, også i .NET og Java. Vi har stor tro på WebSockets og bruker det allerede på flere prosjekter.