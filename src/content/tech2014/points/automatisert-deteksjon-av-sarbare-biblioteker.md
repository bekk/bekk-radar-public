For å effektivisere utviklingsarbeidet, benytter de fleste prosjekter en mengde biblioteker og komponenter lastet ned via Maven, NuGet, npm, RubyGems eller tilsvarende. Over tid vil det bli oppdaget sårbarheter i noen av disse komponentene, som det er viktig å være oppmerksom på. Etter som mengden biblioteker gjør det vanskelig å holde oversikt over versjoner og sårbarheter manuelt, er automatisering av deteksjon et viktig virkemiddel. Eksempelvis kan automatisering sørge for at bygget bryter dersom det oppdages at komponenter med kjente sårbarheter er i bruk. Eksempler på verktøy som kan hjelpe med dette er OWASP DependencyCheck, SafeNuget, Retire.js og bundler-audit.