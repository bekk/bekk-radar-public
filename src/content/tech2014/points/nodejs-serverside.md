Det har skjedd mye interessant med og i Node.js de siste årene. Store aktører som Paypal, LinkedIn og GroupOn hatt stor suksess med å ta det i bruk, i tillegg til at Node.js sitt pakkesystem, npm, har hatt en enorm vekst de siste årene. Etter hvert som JavaScript-kompetanse er et must på klientsiden, er det en besnærende tanke å kunne bruke JavaScript gjennom hele stacken ned til et JSON/REST-basert datalager. I mange tilfeller er det ikke nødvendig med Java/.NET på serversiden, og da er Node.js et godt alternativ. Det er også en generell trend at applikasjonene blir mindre (""micro services""). I den forbindelse kan det være nyttig å vurdere Node.js som plattform på applikasjoner med lite integrasjon og med behov for å kunne håndtere mange og/eller langtlevende forespørsler. 
I BEKK har vi tro på Node.js, men det er nok fortsatt et lite stykke igjen til bred adopsjon for Node.js på serveren.