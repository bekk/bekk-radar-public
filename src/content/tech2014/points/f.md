Funksjonell programmering er et viktig paradigme, og stadig mer i bruk på prosjektene vi jobber på. F# er statisk typet, funksjonelt-først, open source programmeringsspråk fra Microsoft for CLR-en. F# er nå i versjon 3.1, og opplever økende adopsjon rundt om i industrien. F# er et fullt støttet språk fra Microsoft, med god verktøystøtte i Visual Studio, og samme supportavtaler som for C# og .NET. Microsoft har fra første versjon av språket lagt opp til sømløs integrasjon mellom C# og F#, noe som gjør det mulig å skrive deler av løsningen i F#, og andre deler av løsningen i C#. Mange av nyhetene i C# er hentet fra F#, async/await i C# 5.0 er basert på Asynchronous Workflows fra F# 2.0. F# egner seg også godt som skriptspråk, og F# Interactive kan brukes til utforskende programmering og prototyping. I BEKK har vi prøvd ut F# på deler av noen mindre systemer, og vil fortsette å bygge kompetanse på dette språket.   