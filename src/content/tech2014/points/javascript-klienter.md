Tidligere ble web-grensesnitt genererert på server-siden, med små JavaScript-snutter som beriket opplevelsen. Nå foretrekker vi rene JavaScript-klienter som snakker med tilstandsløse REST-tjenester. Web-serveren leverer en enkel oppstartsside med linker til JavaScript-applikasjonen, og deretter tar JavaScript-motoren i nettleseren over og genererer brukeropplevelsen med data fra tjenestene. REST-tjenestene kan brukes av andre klienter, som "native" mobil-klienter. Gjort riktig, blir brukeropplevelsen vesentlig bedre enn med server-generert HTML. Vår erfaring er at utviklingshastigheten går opp, men det krever at man har ressurser med god frontend-kompetanse. Selv om det er ønskelig med polyglot-utviklere som behersker både frontend og backend, ser vi i praksis en polarisering i kompetansen. Se punktet "Rendre gui på server" for motargumenter mot JavaScript-klienter.