[WebGL](https://developer.mozilla.org/en-US/docs/Web/API/WebGL_API) er et JavaScript-API som gjør det mulig å vise avansert 3D-grafikk i nettlesere – både på desktop og på mobil. WebGL utnytter grafikkprosessoren (GPUen) på den enheten man bruker, noe som muliggjør helt nye nivå av detaljrikdom og dynamikk i visuelle presentasjoner i nettløsninger.

Der WebGL vil være mest interessant i dag, er der hvor man enten ønsker å vise fotorealistisk grafikk, vise store datamengder eller har strenge krav til jevne bevegelser i animasjoner.

Browserstøtten for WebGL er svært god. I tillegg finnes det et rikt utvalg av verktøy og biblioteker som er bygget oppå API-et, og som samtidig kan øke produktiviteten for utviklere. Her må [three.js](https://threejs.org/) nevnes spesielt – og det er dette rammeverket som er brukt i animasjonene på nettsidene våre, se https://www.bekk.no .

Det er også viktig å huske på at 3D-grafikk utgjør en svært viktig byggestein innen AR og VR, og vi mener det er WebGL som vil bli standardkomponenten for dette i kommende web-baserte løsninger.