I BEKK-prosjekter har vi stort sett behov for stor grad av skreddersøm. Vi ønsker å lage produkter som holder høy kvalitet og som utnytter tilgjengelig teknologi, også når det gjelder JavaScript-biblioteker. For store webapplikasjoner med mye tilstand og logikk har vi eksempelvis svært gode erfaringer med verktøykombinasjonen [React](https://radar.bekk.no/tech2017/frontend-og-mobil/react), [Redux](https://radar.bekk.no/tech2017/frontend-og-mobil/redux) og [TypeScript](https://radar.bekk.no/tech2017/sprak-og-rammeverk/typet-javascript). Som i all annen programmering krever disse bibliotekene at du forstår dem og klarer å bruke dem riktig, og derfor har vi frontend-utviklere som bruker mye tid på å holde seg oppdatert og som til enhver tid vet hva som vil være den beste kombinasjonen av biblioteker som passer for å lage et gitt produkt.

I andre sammenhenger møter vi på prosjekter som ikke innehar mye frontend-kompetanse. Vi har også noen av dem selv. I de prosjektene anbefaler vi å gå for rammeverk som setter klare føringer. Et godt og relativt trygt alternativ er [Angular](https://radar.bekk.no/tech2017/frontend-og-mobil/angular). Dersom utviklerene kjenner funksjonell programmering godt og i tillegg har erfaring med ML-familien av språk, kan Elm være et godt alternativ.

Rammeverk setter helt klart begrensninger i hvordan man skal utvikle løsninger. Dette gir enkelte ulemper, men om applikasjonstypen passer til rammeverket vil dette kunne senke vanskelighetsgraden, skape trygghet, og dermed være noe som er verdifullt.

I tillegg kan er det verdt å nevne at man ikke alltid trenger å lage en single-page application. I mange tilfeller fungerer gode gamle HTTP og helt vanlige URLer veldig godt. Se BEKK-foredraget [Spurver og kanoner](https://vimeo.com/208184341) for mer info!