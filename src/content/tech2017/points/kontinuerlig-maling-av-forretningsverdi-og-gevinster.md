Vi ser at smidig utvikling har kommet langt når det kommer til å sikre god kvalitet på det som leveres ut i produksjon, men det har så langt vært lite fokus på hvordan det som ble levert oppnår den forretningsverdi eller realiserer de gevinstene man ønsket.

Innsikt i hvordan løsningene leverer verdi og gevinster basert på gode måltall, må være en del av de kontinuerlige prioriterings- og beslutningsprosessene. Vi mener måling vil bidra til at man tar gode faktabaserte beslutninger, og bør være en integrert del av leveransehverdagen i organisasjonen.

Erfaringer i BEKK viser at små justeringer i løsningene kan ha store forretningsmessige konsekvenser.

Vi tror at de fleste organisasjoner i dag har de verktøyene de trenger, blant annet i form av datavarehus, webanalyseverktøy og analyse av systemlogger. Fokuset bør nå være å se på hvordan disse verktøyene integreres i leveransehverdagen.