Med WebSockets kan du opprette en toveis kobling mellom nettleser og server. Dette gjør at du blant annet kan sende data fra serveren til nettleseren idet data endres. WebSockets kan muliggjøre mye bra funksjonalitet og er støttet i alle vanlige nettlesere.

Det er mange måter du kan utnytte at webben har blitt real-time. Alt fra chat til kollaborative applikasjoner som google docs til spill til aksje . For å hente de største gevinstene til real time kreves det at hele systemet er designet for real time. Dette gjør real time web til et arkitekturproblem, like mye som et spørsmål om nettleserteknologi. Noe det er verdt å ha i tankene når mulighetene utforskes.

En annen ting du bør ha i bakhodet er at komponentene i infrastrukturen rundt selve applikasjonsserveren kan noen ganger skape problemer for WebSockets. Feil eller manglende støtte i brannmur eller reverse proxy kan gi overraskelser eller bli omfattende å feilsøke. Så undersøk hvordan WebSockets fungerer i din infrastruktur før du baserer deg for sterkt på dette.