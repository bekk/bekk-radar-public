[Best Value Procurement](https://en.wikipedia.org/wiki/Best_value_procurement) er en metode for å sikre prosjektkvalitet, leveransepreseisjon og gevinstoppnåelse allerede ved innkjøp/anskaffelse. Metoden vektlegger en mer praktisk tilnærming til balanseringen av pris og kvalitet med basis i måloppnåelse. Leverandørene vurderes på kompetanse, tidligere prestasjoner, hvordan de evner å se kundens behov og risikoer, samt at de kan gi gode råd for gjennomføring. 

Hovedpunkter i prosessen

- Konkurransen blir utlyst og budsjett eller makspris er oppgitt. Oppdraget er detaljert som funksjonelle kapasiteter som skal understøtte tydelige mål for oppdraget.
- Tilbud fra leverandørene skal være på maks seks sider!
- Utvelgelse gjøres med vekt på det kvalitative og inkluderer blant annet intervjuer med faktisk tilbudte ressurser. En teknikk for å gjennomføre denne fasen kan være det vi beskriver som "smidig anskaffelse".
- Etter utvelgelse gjøres nødvendige avklaringer og detaljeringer sammen med kunde før kontakt blir signert.

Under gjennomføring av oppdraget skal kunden fungere som en kvalitetsoppfølger, og leverandøren skal selv finne løsninger og ta eierskap til risiko og resultat. 

Noen fordeler:

- Effektiv innkjøpsprosess, hvor erfaring og kompetanse på de som skal levere prosjektet faktisk vurderes og teller reelt i konkurransen.
- Kunde kan få inn rett ekspertise og rett leverandør som forstår mål, behov og gir gode råd.
- Muliggjør mer innovasjon og initiativ underveis.
- Mindre tid brukes til detaljert kontroll og oppfølgning .

[BVP er under pilotering innenfor bygg og eiendom i regi av Difi](https://www.anskaffelser.no/bygg-anlegg-og-eiendom-bae/best-value-procurement-bvp/pilotering-av-bvp-i-norge). Piloten er planlagt ferdig sommeren 2017. Vi mener at metoden er interessant og relevant for IT-anskaffelser.