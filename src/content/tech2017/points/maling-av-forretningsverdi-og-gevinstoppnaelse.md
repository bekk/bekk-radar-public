Vi ser at smidig utvikling har kommet langt når det gjelder å sikre god kvalitet på det som leveres i produksjon, men det har så langt vært lite fokus på hvordan det som ble levert oppnår den forretningsverdien eller realiserer de gevinstene man ønsket.

Innsikt i hvordan løsningene gir verdi og gevinster basert på gode måltall, må være en del av de kontinuerlige prioriterings- og beslutningsprosessene. Vi mener måling vil bidra til at man tar gode faktabaserte beslutninger, og bør være en integrert del av leveransehverdagen i organisasjonen.

Erfaringer i BEKK viser at små justeringer i løsningene kan ha store forretningsmessige konsekvenser.

Vi tror at de fleste organisasjoner i dag har de verktøyene de trenger, blant annet i form av datavarehus, webanalyseverktøy og [analyse av systemlogger](https://radar.bekk.no/tech2017/arkitektur-og-plattform/logg-aggregering). Fokuset bør nå være å se på hvordan disse verktøyene integreres i leveransehverdagen.