[F#](http://fsharp.org/) er et _functional first_ programmeringsspråk for .NET. Med F# skriver man først og fremst funksjonell kode, men man kan også bruke elementer av objektorientert programmering hvis man ønsker det.
 
Funksjonell kode gir færre sideeffekter og tilbyr immutable datastrukturer og komponering som et mer elegant alternativ til arv. Man får også sterkere typing og mer avanserte datatyper, eksempelvis discriminated unions.
 
Som språk og verktøy er F# såpass modent, og har så sterk backing fra Microsoft og åpen kildekode-miljøet, at vi kan anbefale å ta det i bruk. Samtidig ønsker vi å påpeke at det er en viss terskel forbundet med å lære seg nye programmeringsparadigmer, og tilgangen på F#-kompetanse i markedet kan være mangelfull. Erfaringen fra våre kunder er at .NET-utviklere enkelt setter seg inn i ny syntaks, og at de kjapt ser nytten av det [funksjonelle paradigmet](https://radar.bekk.no/tech2017/sprak-og-rammeverk/funksjonelt-paradigme).
 
Når man har lært seg F# vil man ofte se at koden bli mer lesbar, enklere å vedlikeholde og også enklere å skalere.