Office 365 er en skyløsningen fra Microsoft som gir tilgang til Exchange, Office-programmene, Lync og SharePoint. I Office 365 kan man lage skreddersydde SharePoint-løsninger ved å tilpasse utseende, konfigurere funksjonalitet og utvikle apps. 

App-utvikling for Office 365 er vesentlig forskjellig fra on-premise SharePoint, der koden tradisjonelt kjørte på samme servere som SharePoint.

For Office 365 lages apps via REST-api’et eller via CSOM (Client Side Object Model). Man kan velge å utvikle i Javascript eller C#, og funksjonalitet og utviklerverktøy begynner å komme på høyde med on-premise SharePoint. Microsoft slipper dessuten løpende ny funksjonalitet i Office 365. Dermed er oppgradering gått fra å være en av de største utfordringene med SharePoint til å være en ikke-sak.