Dropwizard er et lite rammeverk som lar deg komme igang med Java-applikasjoner med REST raskt. Dropwizard tar en del gode valg for deg og setter opp Jetty med Jersey, Jackson, logback, liquibase, monitorering og helsesjekk, for å nevne noe. Avhengighetsinnsprøytning (dependency injection) følger ikke med, men et vanlig valg er å legge inn lettvektsvarianten Guice fra Google.

Dropwizard genererer ikke kode for deg, men er en tynn wrapper rundt Jetty. Det betyr at du vil være avhengig av at Dropwizard blir oppdatert når nye versjoner av Jetty, Jersey etc blir lansert. Vi sier likevel Bruk da det er fornuftige valg som er tatt, wrapperen er tynn og fleksibiliteten er god nok for de fleste. Hvis du har andre behov er det nok lurt å skrive sin egen variant. I så fall går det jo an å la seg inspirere av hvordan de har gjort det hos Dropwizard.