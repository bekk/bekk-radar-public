Digitale samhandlingsverktøy for smidig utvikling har kommet for fullt. Midt i denne trenden synes vi Trello er et godt eksempel på et verktøy som forenkler hverdagen til deltakerne i et utviklingsprosjekt. Trello legger opp til deling og diskusjon som et sentralt aspekt. Vi opplever ofte at fleksbiliteten i dette verktøyet gjør at vi finner nye måter å bruke det på, både internt og i prosjekter.
Ankepunktet mot Trello er at det er forholdsvis funksjonsfattig sammenliknet med f.eks. Jira Agile og Jetbrains YouTrack – spesielt når det kommer til rapportering. Vår erfaring er at det glimrende brukergrensesnittet veier opp for det – og at vi finner andre måter å løse rapporteringen på.