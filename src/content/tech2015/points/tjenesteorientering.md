SOA-bølgen for rundt ti år siden dreide seg om å benytte uavhengige og løst koblede komponenter, som kommuniserer i form av tjenester, til å implementere veldefinert og avgrenset forretningslogikk. Høres dette kjent ut?

Til tross for gode prinsipper og tanker, ble SOA etter hvert et skjellsord. Begrepet ble synonymt med SOAP/WebServices, og store leverandører drev aggressiv, buzzword-drevet produktsalg av rigide integrasjonsprodukter.

I det siste har bl.a. REST, mikrotjenester og skyplattformer økt fokuset på en tjenesteorientert arkitektur. SOA er gjenfødt, og denne gang med et sunt fokus på tjenesteorientering der man i større grad klarer å ta ut gevinstene som de gamle prinsippene forespeilet oss.