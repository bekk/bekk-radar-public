iBeacon er et posisjoneringssystem laget av Apple. Med små enheter og lavenergi blåtann kan de gi finkornet områdeinformasjon til applikasjoner. Bruksområdet er fortrinnsvis mobiltelefoner og iBeacons gir på en enkel måte en applikasjon på telefonen veldig presis opplysning om hvor du er. Applikasjonen kan da gi deg kontekstuell informasjon, samtidig som applikasjonen også kan sende informasjon tilbake til en server slik at området brukeren befinner seg i kan forandre seg sett fra brukerens ståsted.

Vi i BEKK tror vi vil se mer av iBeacons i tida som kommer. Det er dog større spenning knyttet til om forbrukerene vil akseptere mer "overvåkning". For at dette skal bli en suksess er man avhengig av at forbrukerene får noen skikkelige fordeler ut av å bruke dette. Et annet bruksområde som kan være spennende er hjemme-automasjon. Man kan bruke iBeacons til å styre lys, temperatur og lignende på bakgrunn av hvordan beboere beveger seg i hjemmet.
