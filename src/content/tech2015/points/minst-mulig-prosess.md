"Individuals and interactions over processes and tools."

De klassiske Smidige prosessene som Scrum passer ikke alltid, og det er lett å komme i en situasjon hvor prosessen som er valgt ikke gjør at man jobber bedre. Hvorfor er det sånn?

Systemutvikling handler om mennesker som jobber sammen: En uforutsigbar og rotete verden med ideer, problemløsning, diskusjoner, avklaringer, avhengigheter, suksesshistorier osv. Det handler først og fremst om samarbeid mellom mennesker, ikke verktøy og prosesser.

For å tilpasse seg ser vi at det er mange team som utarbeider en egen utviklingsprosess (ofte med utgangspunkt i noe annet) og definerer verktøy, flyt og seremonier selv. Da får også  teamet eierskap til sin egen prosess, og denne kan utvikles og utfordres av teamet selv. Teamet må fokusere på samarbeid og kommunikasjon mellom menneskene og ha "minst mulig prosess".