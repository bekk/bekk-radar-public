Automatisert bygging, testing, release og deploy er en sentral del av kontinuerlige leveranser. Deployment pipeline er en måte å bryte opp denne prosessen i mindre deler for å få rask feedback. Pipelines gir også en god visuell oversikt, en god pekepinn på flaskehalser i prosessen og gjør noe som ofte er komplekst lett forståelig.

I BEKK har vi flere prosjekter som benytter seg av Deployment Pipelines i forskjellige kontinuerlige integrasjonsservere som TeamCity, Jenkins og Bamboo og vi vil anbefale det for bruk i alle prosjekter. Et annet godt alternativ verdt å se på er Thoughtworks sin Go hvor kjernefunksjonaliteten er sentrert rundt Deployment Pipelines.