Bootstrap er et CSS-bibliotek skapt av Twitter og har vært i utstrakt bruk de senere årene. 

Dersom man kun ønsker å raskt lage noe som ser greit ut og ikke har behov for et eget design kan Bootstrap være et godt valg. Man kan også hente konsepter og ideer fra rammeverket og bruke dette som utgangspunkt for egen kode - eksempelvis grid-systemet.

Vi opplever likevel at mange prosjekter før eller senere får et behov for å implementere et eget design. Dette fungerer sjelden bra i samspill med Bootstrap. Det er vanskelig å ta i bruk kun de delene av Bootstrap som passer for en gitt løsning, og resultatet blir kompleks overskriving av stilregler for å holde eget design separert fra standarden i Bootstrap. Til slutt får man en unødvendig stor og lite vedlikeholdbar CSS-kodebase.