Blant package managers for JavaScript har npm helt klart vunnet kampen. I dag er det utenkelig å starte et JavaScript-prosjekt uten en skikkelig package manager, og etter litt frem og tilbake de siste årene sitter vi igjen med helt klart mest positive erfaringer med npm.

Mange tror fortsatt at npm bare inneholder pakker for Node.js, men faktum er at de aller fleste pakker helt fint kan brukes på frontend også. Gode eksempel er blant annet Underscore, lodash og async. Konkurrenter som Bower, Volo og andre er ikke i nærheten når det kommer til antall tilgjengelig pakker/biblioteker.

En av de mest positive erfaringene med npm kommer sammen med verktøy som browserify og webpack. Da har du muligheten til å require pakker i frontend-kode på samme måte som du kan gjøre i Node.js.

Det bør også nevnes at Nexus nå støtter npm-pakker, både som proxy, og for å eksponere private pakker.
