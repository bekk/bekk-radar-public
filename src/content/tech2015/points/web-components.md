Web Components lar oss bygge innkapslede og gjenbrukbare komponenter (widgets) med standard webteknologi. Dette gjøres ved hjelp av egendefinerte HTML-elementer, Shadow DOM for å innkapsle HTML, styling og JavaScript, og HTML imports for å importere dine egne eller andres moduler. Standarden er under arbeid, men støttes allerede av de fleste nyere browsere og flere polyfill-bibliotek finnes (det største er Polymer fra Google og gir ekstra funksjonalitet). Flere større rammeverk går i retning av Web Components, inkludert Angular og Ember.

Vi ser at det kan bli utfordrende med versjonering og avhengigheter dersom du har mange moduler med komponenter. Som alltid er det fornuftig å starte i det små, med noen få komponenter, frem til man har fått på plass rutiner for release, versjonering og integrasjonstesting. Som alltid med gjenbruk er det vanskelig/uhensiktsmessig å designe for gjenbruk før gjenbruket faktisk er aktuelt. En strategi som har fungert bra for oss har vært å dra ut komponenter fra applikasjoner idet behovet for gjenbruk oppstår i andre applikasjoner.
