Hvis du bruker en database og har høye krav til pålitelighet og oppetid har du sannsynligvis bruk for en JDBC connection pool. BoneCP har lenge vært det foretrukne valget til JVM - dette til en viss grad på grunn av mangel på gode alternativer. Nå har HikariCP kommet på banen og seiler opp som den beste løsningen. Det er lite (70Kb), pålitelig og raskt. Vi tar det i bruk i flere og flere prosjekter og har gode erfaringer. Enkelte sier det kan være vanskelig å sette opp, men samtidig har HikariCP mange gode defaults som fører til at konfigurasjonen blir liten. 

I bruk løser HikariCP en del av de gamle utfordringene til BoneCP. Hikari har for eksempel mer pålitelig feilhåndtering, noe som kan føre til færre problemer og flere friske kobilinger dersom man har en ustabil kobling mot databasen.