Legg inn sensorer i applikasjonen som gir beskjed når en bruker forsøker å foreta handlinger som ikke er tillatt. Dette er for eksempel innsending av negative verdier, forsøk på å aksessere områder brukeren ikke har tilgang til eller for mange feilede innlogginger. Angrepsdeteksjon kan bruke terskelverdier som fører til advarsler eller automatiske responser som besluttes basert på alvorlighetsgraden av hendelsene. OWASP AppSensor (https://www.owasp.org/index.php/OWASP_AppSensor_Project) er en god guide og referanse-implementasjon av angrepsdeteksjon.

Dette er ikke noe som passer for alle prosjekter, men det er noe vi har implementert med hell på sikkerhetskritiske løsninger. Nøkkelen er at det krever en del tuning og oppfølging etter implementasjon. Hvis du er klar for å ta inn dette som en del av arbeidsflyten din er det en god ide, men det bør ikke være noe du lager som en ettertanke.
