Bruk av skallsikring og produkter som OpenAM eller Oracle Access Manager gir deg mulighet til å flytte autentisering og autorisering på utsiden av applikasjonen, i stedet for å integrere autentisering og autorisasjon i selve applikasjonen. Dette kan gi kan gi fordeler når du har flere applikasjoner som krever autentisering og autorisasjon. I stedet for å implementere autentisering og autorisasjon i applikasjonen kan du legge dette på utsiden av applikasjonen, noe som igjen muliggjør gjenbruk hvis flere applikasjoner har samme behov. 

I BEKK har vi på noen prosjekter tatt i bruk skallsikring med positiv erfaring. Det er dog viktig å ta hensyn til hvor mange applikasjoner som skal skallsikres og kjennskap til produktet som skal brukes til å skallsikre, før man begynner med implementasjon.