HATEOAS er den mest avanserte formen for REST. Mens mange REST-APIer i praksis er RPC à là WebServices, bruker man her hypermedia til å veilede API-klientene videre i flyten. I utgangspunktet skal klienten bare trenge å vite base-URI til API-et uten noe mer informasjon om hvordan API-et ser ut eller fungerer. Dette gir en svakere binding mellom konsument og tilbyder av API-et, og gjør det lettere å gjøre endringer. 

HATEOAS krever et gjennomtenkt API, en arkitektur som støtter opp om det, samt høy modenhet på klientsystemene. Terskelen kan være høy, men man kan få stor gevinst i form av god arkitektur og svake bindinger mellom systemene. I modne organisasjoner bør HATEOAS vurderes sterkt dersom man ønsker å lage gode og vedlikeholdbare API-er, speiselt de som er offentlig tilgjengelige eller som har mange ulike konsumenter. 