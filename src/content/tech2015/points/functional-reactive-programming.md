Functional Reactive Programming (FRP) henter det beste fra funksjonell, event-drevet og deklarativ programmering. Dette bør vurderes som en teknikk i GUI-intensive applikasjoner hvor man må reagere på handlinger eller aggregere kompositter av hendelser.

I FRP vil en strøm av hendelser (datatyper med verdier avhengig av tid) kunne behandles som sekvenser med funksjonell kode som implementerer de ønskede resultatene. Fordelene er blant annet fokus på deklarativitet, rask respons for brukeren, gode muligheter for kompositter/DRY og kode som er enklere å analysere. Nye (compile-to-Javascript) programmeringsspråk som Flapjax/Elm baserer seg på denne teknikken, men det finnes også JS-implementasjoner som Bacon.js. Det finnes også gode muligheter for reaktiv programmering i C# og Java med f.eks Reactive Extensions som tillater propagering av datatyper og gjør at en kan designe hendelsesdrevne og responsive applikasjoner som skalerer.