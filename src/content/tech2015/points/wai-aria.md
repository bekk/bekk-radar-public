WAI-ARIA er en spesifikasjon fra W3C som definerer hvordan applikasjoner og annet nettinnhold i større grad kan gjøres tilgjengelig for de som bruker IKT-hjelpemidler – som for eksempel skjermlesere.

WAI-ARIA angir et sett attributter som settes på HTML-elementer, og som fungerer som et ekstra lag med beskrivende metadata. Det er ikke ment som en erstatning for semantikken som allerede finnes i HTML, men som et tillegg. Dette er spesielt nyttig i avanserte og dynamiske grensesnitt, og kan for eksempel brukes til å informere skjermleseren om endringer – som at nytt innhold lastes inn eller at aktivering av en knapp fører til skjuling eller ekspandering av mer innhold.

Vi anbefaler å benytte WAI-ARIA på alle nye prosjekter.
