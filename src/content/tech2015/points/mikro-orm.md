Er du lei av å skyte spurv med Hibernate, men ønsker deg fortsatt fordelen av objekt-mapping og abstraksjon mot databaselaget? Da kan det hende du burde vurdere et Mikro-ORM. 

Det finnes en rekke produkter som er mye lettere enn de tradisjonelle ORM-ene. Mikro-ORM-ene tar på seg jobben med å oversette mellom databaselaget og objektmodellen. Funksjonaliteten varierer, men det er vanlig at de skåner deg fra å skrive kode som henter ut data rad for rad. Du får fortsatt gleden av å skrive din egen SQL. 

På denne måten får man mer kontroll, og mindre av magien, konfigurasjonen og de uforklarlige, gjemte feilene som pleide å holde oss våkne om natten i ORM-tiden.