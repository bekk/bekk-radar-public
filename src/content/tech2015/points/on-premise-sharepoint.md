On-premise SharePoint 2013 er mye i bruk, og er fortsatt en plattform som Microsoft bruker mye tid på å videreutvikle. Men om man vurderer å gå til anskaffelse av SharePoint, vil vi anbefale å se på Office 365, Microsofts skyløsning som inkluderer SharePoint.

On-premise SharePoint gir deg mye mer kontroll og muligheter for skreddersømutvikling enn Office 365, men dette er ikke nødvendigvis et gode ettersom utrulling og drift av skreddersømskode i SharePoint er komplisert og kompetansekrevende. Ny funksjonalitet kommer dessuten nå alltid først i Office 365, og det er usikkert om og når det blir tilgjengelig on-premise. Eksempler på dette er Yammer for sosial funksjonalitet og Delve for enklere navigering i store datamengder. Sist, men ikke minst, når SharePoint kommer i nye versjoner, så kan det ofte være komplekst å gjøre en oppgradering av on-premise løsninger.