JavaScript på backend, via Node.js, har blitt mer og mer utbredt hos store aktører som Paypal, Yahoo! og Netflix. Serverside JavaScript er fortsatt på et tidlig stadium i Norge, i alle fall innenfor en del bransjer og domener.

En viktig grunn til å se på Node.js er støtten for asynkronitet og hvordan behov i typiske "soft realtime"-systemer enkelt kan dekkes - spesielt i samspill med bruk av WebSockets. Node.js kan for eksempel inngå som en "backends for frontends" i en mikrotjeneste-arkitektur. Samtidig må vi ta med at Node.js ikke passer i CPU-tunge løsninger.

I mange BEKK-prosjekter utgjør JavaScript-kode 50% av kodebasen, så kunnskap og erfaring i å bygge store JavaScript-applikasjoner er nå etablert.

I år som i fjor har vi i BEKK stor tro på Node.js, men vi tror fortsatt det vil gå litt tid før Node.js blir utbredt på serversiden.