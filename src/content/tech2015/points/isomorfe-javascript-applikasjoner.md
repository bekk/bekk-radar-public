Et av de sentrale problemene med single-page applikasjoner har vært i hvilken grad søkemotorer kan navigere i dem. Søkemotorer er dessverre fortsatt dårlige på rendring av JavaScript-baserte applikasjoner. I tillegg er rendringen av single-page-applikasjoner avhengig av ytelsen på klienten. Samtidig er verdien av single-page applikasjoner høy, spesielt i interaktive applikasjoner.

Isomorfe JavaScript-applikasjoner er applikasjoner som håndterer begge disse behovene. En isomorf applikasjon er altså en single-page applikasjon som initielt rendres på backend. Noe som vil skje raskere iom at rendringen kjører på bedre hardware enn det de fleste klienter disponerer. HTML-en sendes til nettleseren, som så tar over kontrollen og fungerer som en vanlig single-page applikasjon.

Det er fortsatt ikke veldig mye informasjon å finne om isomorfe JavaScript-applikasjoner, men vi ser på dette som svært viktig i applikasjoner som ikke krever innlogging og der det er ønskelig å være tilgjengelig i søkemotorer. Det er på tide å begynne å bygge kompetanse på fagfeltet!
