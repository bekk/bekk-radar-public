Typesafe Config er et populært bibliotek for håndtering av konfigurasjonsfiler på JVM-en. Det støtter tre formater: Java properties, json og et mer lesbart json-supersett kalt Human-Optimized Config Object Notation (HOCON). Biblioteket er lite, raskt og fleksibelt med et API basert på immutable, trådsikre konfigobjekter. Det har god støtte for konvertering av datatyper, håndtering av overstyrte verdier og gjør det mulig å konfigurere en hel applikasjon, inkludert avhengigheter, fra samme fil. Biblioteket brukes av kjente rammeverk som AKKA, Play og Gatling.

Typesafe Config bør vurderes for applikasjoner med mer enn trivielle behov for konfigurasjon. Det er spesielt nyttig hvis man skal håndtere mer komplekse konfigurasjonsfiler. For eksempel når man har konfigurasjon for flere miljøer i samme fil.