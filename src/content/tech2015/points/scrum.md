Scrum er fortsatt den mest brukte metodikken innen smidig utvikling. Etter omtrent 10 år med Scrum mener vi nå at metoden er moden for utfasing. Det er to grunner til dette:

Scrum som metodikk er utfordrende og blir fort for kompleks når metoden tas i bruk i organisasjoner med lite metode-erfaring. Det blir mye nytt å lære seg på en gang, og dette gjør at man som regel ender opp i en situasjon hvor man ikke har fokus på faktisk prosessforbedring, men snarere fokuserer på å prøve å finne ut hvordan Scrum skal implementeres på en “riktig” måte.

I organisasjoner som er litt mer erfarne medfører Scrum såpass mye overhead at lettere metodikker (f.eks Kanban) eller skreddersøm av en egen prosess ofte blir mer effektivt.

Vi mener at Scrum hverken passer for nybegynnere eller erfarne. Det finnes mange andre bedre alternativer som MVP, Lean Startup og Kanban. Vurder disse og andre alternativer, det finnes ofte bedre og mer effektive måter å rigge prosjekter og prosesser på.
