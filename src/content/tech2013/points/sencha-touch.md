Sencha Touch er et stort JavaScript-rammeverk rettet mot mobilplattformer. Det har ingen avhengigheter til andre rammeverk, og det krever mindre kjennskap til HTML enn JavaScript-rammeverk som jQuery Mobile, Backbone, Angular og Ember. Sencha har mange ferdige komponenter og verktøy for å støtte oppunder applikasjonsutviklingen og kan være nyttig om man trenger et enkelt mobil-grensesnitt raskt. Det krever noe innsats å komme i gang, da det er stort og omfattende, og det oppleves litt lite tilpasningsdyktig for større og mer komplekse mobil-applikasjoner. Sencha er derfor lite brukt i BEKK-prosjekter.