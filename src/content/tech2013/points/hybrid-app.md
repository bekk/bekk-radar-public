En hybridapp gir det beste - og verste - fra webapper og "native"-app'er. Web-basert innhold får et skall fra plattformen, som gir forbedringsmuligheter når det gjelder brukeropplevelser. For eksempel kan man lage faner i plattformens rammeverk, der hver fane viser tilpasset innhold. Det åpner også for å gjøre appen tilgjengelig i plattformens distribusjonskanal, f.eks Apples AppStore eller Google Play, som i tillegg til å gi mulighet til å ta seg betalt, også gir statistikk om bruk og popularitet. Ulempen er at hybrid-app-skallet må skreddersys hver plattform, og web-innholdet fortsatt har sine vanlige begrensninger.