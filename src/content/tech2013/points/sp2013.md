SharePoint 2013 tilbyr mye nytt utover det som eksisterte i SharePoint 2010. Eksempelvis har publisering blitt forbedret, brukergrensesnittet har blitt oppdatert til Win8-look, My SIte har nå "social features" som f.eks aktivitetsstrøm og integrasjon med Yammer er på plass. Search Server (tidligere FAST) er blitt innebygget, og administratorfunksjonaliteten er betraktelig forbedret. En av de største nyhetene i SharePoint 2013 er den nye app-modellen. Denne omfavner web-standarder slik at utviklere kan lage grensesnitt ved hjelp av HTML og JavaScript, og utnytte SharePoint- og REST-tjenster rett fra klientsiden via JavaScript og JSON. Med app-modellen kan man også lage egne REST-tjenester og en web-hosting-plattform på fritt valgt teknologi for å håndtere kompleks logikk og integrasjon av data og tjenester. Den nye "cloud app"-modellen utnytter OAuth for sikker kommunikasjon mellom SharePoint og andre, distribuerte løsninger.