I et tiår har C# ligget minst et hestehode foran Java i uttrykkskraft, og CLR'en er et fullgodt alternativ til JVM'en. Fellesskapet rundt Java er selvfølgelig mye større, og tilgangen til åpne kildekodekomponenter er nok fortsatt en størrelseorden eller to høyere. Samtidig er det enklere å navigere i .NET-universet, og mye er lært av Java sine feil og mangler. I C# klarte man å lage en Generics-implmentasjon som virker, og LINQ er enklere og bedre enn JPA. Med C# 5.0 blir det enda enklere å gjøre asynkron programmering, og det ser bedre enn Java 8.