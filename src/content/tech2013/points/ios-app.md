iOS er selvskreven som plattform når man går for "native" mobilapper. Xcode og Objective-C fungerer bra som henholdsvis IDE og språk, og med iOS 5 SDKen kom storyboards, et utviklerverktøy for å effektivisere utviklingen av grensesnitt på iOS. Ved å benytte Storyboard, kan man som utvikler sette opp flyten i applikasjonen mellom de forskjellige skjermbildene. Det var få store nyheter for utviklere i iOS6, i hvert fall ikke for oss som fokuserer på bedriftssegmentet. Det viktigste var nok utvidelser i web-motoren for bedre HTML5- og CSS3-støtte. Betalingsmulighet inne i appen kan også være interessant for en del. 10. juni annonserte Apple iOS7, som ser ut til å være den største oppgraderingen av operativsystemet noensinne. Det vil være hensiktsmessig for utviklere tidlig å kartlegge hvilke konsekvenser dette får for sine apper, både fra et teknisk og et designmessig perspektiv.