I BEKK ser vi stadig at mindre prosjekter med ett til to små, dedikerte og tverrfaglige team resulterer i høy produktivitet og leveranser med høy kvalitet. Store prosjekter setter store krav til koordinering og kommunikasjon, noe som øker risiko og kostnad. Det bør være en viktig prosjektledelse- og arkitekturjobb å få brutt ned mega-prosjekter til mindre (del-)prosjekter som kan leveres mer uavhengig av hverandre – også i situasjoner der lovverk, finansieringsmodell eller andre rammebetingelser krever at prosjektene organiseres i store programmer.