REST er like mye applikasjonsdesign som selve protokollen. Brukt riktig, kan REST-tankegang hjelpe til å gi gode tjenester, desentralisert infrastruktur, effektiv ressursbruk, lav kompleksitet og god skalering. Det passer som hånd i hanske med arkitektur som er basert på mindre, løst koblede komponenter (typisk sky-arkitektur), og samtidig for løsninger som har ulike konsumenter/frontend-løsninger. REST på nivå 1 innebærer å bruke URL-adresserbare ressurser over HTTP, og nivå 2 HTTP-verb for å gjøre operasjoner på ressursene. Denne formen for REST er den vi ser desidert mest av på prosjekter, selv om puristene vil si at det ikke er REST i det hele tatt.