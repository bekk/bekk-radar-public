"Event-sourcing" innebærer at alle hendelser i applikasjonen lagres og kan hentes ut i den rekkefølgen de oppstod. Nåtilstanden og enhver tidligere tilstand i applikasjonen kan gjenopprettes ved å spille av alle hendelsene siden dag én. En interessant undergruppe av denne modellen er integrasjon ved hjelp av RSS-/ATOM-feeder, der en applikasjon fortløpende publiserer hendelsene i en paginert feed, som en eller flere klienter kan konsumere for å oppdatere sin egen tilstand. I BEKK har vi sett at denne modellen åpner for en svært robust integrasjonsplattform, og er spesielt aktuelt der nær-sanntidsoppdateringer ikke er nødvendig. Et ekstra pluss er muligheten til å utnytte standard HTTP-caching-mekanismer for å øke ytelsen i integrasjonen.