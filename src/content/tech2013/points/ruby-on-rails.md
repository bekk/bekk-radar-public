Ruby-on-rails demonstrerte hvordan Ruby kunne utnyttes til å bygge en DSL der konvensjon trumfer konfigurasjon. Rails lar en utvikler levere en enkel CRUD-applikasjon for web med svært kompakt kode på minutter, og ytelsesmessig er det OK. Det er grunnen til at det er en favoritt i oppstartsmiljøer, men vi ser liten adopsjon i etablerte bedrifter. Fortsatt er det forholdsvis langt mellom de gode Rails-utviklerne, og vi har vært nødt til å reimplementere Rails-applikasjoner på mer tradisjonelle plattformer av forvaltningshensyn.