Når du bruker et provisjoneringsrammeverk, beskriver du i kode hvordan infrastrukturen din skal se ut. Hvis du ønsker å utføre endringer eller dersom noe feiler, kan du enkelt modifisere koden, og rammeverket vil så konfigurere infrastrukturen på nytt. Dette bidrar til at alle miljøer blir like, konfigurasjonen blir selvdokumenterende, og du kan så refaktorere og inkrementelt forbedre infrastrukturen din. I tillegg blir det lett å klone opp en ny maskin eller et nytt miljø. Infrastrukturoppsettet kommer da under versjonskontroll og du kan også automatisere tester av infrastrukturen.  Det finnes mange gode provisjoneringsrammeverk, men de mest brukte i BEKK er Puppet og Chef.