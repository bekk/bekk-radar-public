Hendelsesdrevet ("event driven") arkitektur er en annerledes måte å tenke arkitektur på. Der en før jobbet direkte på data-modellen, jobber en nå med endringer. En hendelse beskriver hvilken ending som skal skje, og endingen utføres så asynkront mot bakenforliggende modell. Fordelen med hendelsesdrevet arkitektur, er at en tenker asynkront fremfor synkront, som er et godt grunnlag for senere parallellisering. Ulempen kan være at en får en litt mer uoversiktlig arkitektur der det kan være vanskelig å følge flyten.