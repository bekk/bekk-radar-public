Det er et bredt utvalg av "key-value"-databaser, som stort sett har det til felles at de tilbyr rask lagring og/eller uthenting av oppføringer basert på nøkler, og støtter gjerne effektivt store volumer og enkel opp- og nedskalering etter behov. En fordel er at det gjerne stilles få krav til skjema/struktur, som gir mye fleksibilitet og bevegelsesfrihet. Redis er et meget rask minnebasert "key/value"-lager med store mengder funksjonalitet, og passer godt til å "lime" sammen diverse aspekter ved webapplikasjoner. Det greit å huske at søkemotorer kan betrakes som en "key-value"-databaser, og for eksempel Solr er lett å ta i bruk og kan anvendes som et robust lager med høy ytelse og et rikt API. Den er ofte svært enkel å introdusere i eksisterende løsninger ettersom den er Java-basert og kan kjøre i vanlige web-containere/app-servere.