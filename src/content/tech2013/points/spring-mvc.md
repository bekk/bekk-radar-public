Spring var tidlig ute med å tilby et MVC-rammeverk for Java. Som for de fleste spring-rammeverkene så oppleves det litt "oppblåst", og det blir gjerne en del standardkode for å knytte sakene sammen. Det er likevel et rammeverk som er svært stabilt og får jobben gjort, og vi har brukt det i flere prosjekter. Dokumentasjonen holder høy kvalitet, og det er ikke vanskelig å finne utviklere med kompetanse på plattformen. Vår oppfatning er at over tid vil Spring MVC erstattes av Jersey og JavaScript-klienter, men det skjer ikke over natten.