ElasticSearch er en Java-basert server som kan brukes som "key-value"-database, søkemotor eller for å dekke enklere "Business Intelligence"-behov. Den har avansert funksjonalitet for clustering, sharding, redundant lagring og kan dekke de fleste sanntidskrav. Samtidig er produktet lett å sette opp i basiskonfigurasjon og har et avansert REST-basert API. ElasticSearch er for tiden i 0.9 og har mindre fartstid enn Lucene-slektningen Solr. Solr har innebygget funksjonalitet som dekker svært mange av de vanlige kravene forbundet med fritekstsøk - spesielt språkstøtte og fasettering. Solr takler store datamengder, har svært god ytelse, tilbyr ulike klient-APIer og dataformater, og er lett å ta i bruk.