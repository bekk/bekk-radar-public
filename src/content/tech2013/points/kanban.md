I flytbaserte prosesser, som Kanban er et eksempel på, underordnes kort- og langsiktig planlegging av en kontinuerlig flyt av oppgaver, der forretningssiden fortløpende kan legge til, fjerne og reprioritere oppgaver. Det benyttes gjerne teknikker for å bryte opp eller aggregere krav til oppgaver av enhetlig størrelse, i stedet for å estimere. Nøkkelen er å finne en forretningsmessig riktig balanse mellom utførelsestid og gjennomstrømning av oppgaver, og harde grenser for mengden varer i arbeid kan være en måte å oppnå det på. En oppgave er ikke ferdig før den er i produksjon, så det bør sees i sammenheng med kontinuerlige leveranser. I BEKK foretrekker vi ofte flytbaserte metoder over tidsboksbaserte metoder som Scrum - spesielt i forvaltningsprosjekter.