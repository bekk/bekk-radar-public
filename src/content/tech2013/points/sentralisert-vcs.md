Sentraliserte kildekodesystemer, som Subversion og TFS, er fortsatt vanlige og vil være utbredt en stund til framover. De er velprøvde og stabile, og er også funksjonelt rike. Imidlertid kommer de ofte til kort dersom man bruker kodegrener og kodesammenfletting i et visst omfang - noe som vil være naturlig om man ønsker å gjøre kontinuerlige leveranser. Distribuerte kildekodesystemer (for eksempel Git) er derimot sterke på dette området.