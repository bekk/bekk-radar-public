Funksjonelle team innebærer å ha ulike grupperinger/avdelinger som håndterer avgrensede oppgaver knyttet til leveranser. Eksempler på grupperinger er test-/QA-avdeling, virksomhetsarkitekt/arkitekturråd, og driftsavdeling. Selv om det er fordeler med å holde kompetanseområder sammen, så blir ofte konsekvensen at artefakter overleveres sekvensielt mellom teamene, og informasjon og kontekst går tapt i overleveringen. Utførlig dokumentasjon trengs for å bygge bro mellom grupperingene, men selv da oppstår misforståelser og informasjonshull, og tilbakemelding tar lang tid. Det er som regel mer effektivt å samlokalisere alle som bidrar til leveransene, og la koordinering mellom funksjonelle ressurser innenfor et område ha lavere prioritet og/eller løses gjennom egne samlinger/møter utenfor leveranseteamet.