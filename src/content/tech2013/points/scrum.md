Mange assosiserer "smidig" med tidsboksbaserte utviklingsmetodikker, og i Norge er det Scrum som dominerer. Prosjektet deles opp i korte leveransesykler, typisk 2 eller 3 uker, og etter hver sykel skal teamet levere en produksjonsklar løsning som oppfyller produkteiers høyest prioriterte krav. Scrum, med sine klare roller og regler, egner seg godt for organisasjoner som har begrenset erfaring med smidig utvikling, og som trenger å inkorporere smidig i en mer klassisk prosjektsetting. Mer modne organisasjoner kan vurdere å gå rett til flytbaserte prosesser, også for nyutvikling.