TypeScript og CoffeeScript er to eksempler på at JavaScript i stadig større grad må betraktes som en plattform á la JVM og CLR. Forslagene til Ecmascript 6 går også i denne retningen, med mer støtte for kompilatorer og høynivåkonstruksjoner. Både TypeScript og CoffeeScript kompilerer ned til JavaScript, men mens TypeScript holder seg veldig nær JS-syntaksen, så er CoffeeScript et nærmere et eget programmeringsspråk, som forenkler en del vanlige konstruksjoner. Vi holder øye med disse språkene og bygger kompetanse på dem, men forventer ikke bred adopsjon.