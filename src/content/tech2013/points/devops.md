DevOps er en samlebetegnelse for tiltak som bygger bro over det tradisjonelle gapet mellom softwareutviklere på den ene siden, og drifts- og infrastrukturspesialister på den andre. Dette har blitt relevant på grunn av behov for hyppigere og billigere utrulling av endringer, samt økt utbredelse av verktøy og plattformer som gjør dette enklere, f.eks. PaaS/IaaS og rammeverk for automatisert utrulling og testing. I BEKK løser vi DevOps-utfordringen ved en kombinasjon av at utviklingsteamet tar ansvar for en større del av infrastruktur, konfigurasjon, utrulling og monitorering, og at driftspersonell trekkes tettere og tidligere inn i utviklingsløpet.