Byggekjeder bør benyttes for å visualisere og kvalitetssikre alle stegene i en utrullingsprosess. Artefakter på vei fra utvikling og mot produksjonssetting, bør tvinges gjennom et sett med kvalitetssikringsledd, og prosessen bør være så automatisert som overhodet mulig. Vanlige ledd i en slik kjede kan være enhetstester, funksjonelle tester, dynamiske og statiske kodeanalyser, mutasjonstester, integrasjonstester, sikkerhetstester, ytelsestester, pakking, installering og produksjonssetting. Byggekjeden kan også inneholde manuelle steg, som for eksempel manuelle akseptansetester. De fleste CI-servere støtter nå byggekjeder.