I .NET-verdenen er NServicebus etter vår oppfatning SOA som det burde være. Fortsatt assosierer nok de fleste "SOA" med SOAP og kommunikasjon frem og tilbake. NServicebus er byggt på enveis meldingsutveksling og benytter seg av køsystem for en effektiv kommunikasjon som også er transaksjonell. For en effektiv SOA-strategi trenger man asynkrone tjenester som kan gjøre sin del klar og senere kommunisere svaret videre eller flagge at tjenesten er klar. Med rammeverk som NServicebus blir dette et enklere problem. Apache Camel for JVM'en har åpen kildekode og tilbyr de fleste mønstrene du finner i "Enterprise Integration Patterns"-boka. Vi liker at det drar med seg få avhengigheter, og at det er mulig å skrive testbar kode mot det.