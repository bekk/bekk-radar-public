WebSocket er en standardisert løsning på problemet med å opprette toveis kommunikasjon mellom nettleser og server. Nettrafikken blir kraftig redusert ved små forespørsler/svar sammenliknet med ajax-kall fordi man slipper http-metadata. WebSocket-API'et har fått bra støtte i nettlesere, men det er fornuftig å å bruke rammeverk som kan falle tilbake til andre kommunikasjonsmetoder, som "lang polling", når nettleseren ikke har tilstrekkelig støtte. socket.io er et eksempel på et slikt bibliotek. Det finnes server-side rammeverk for WebSocket-kommunikasjon for de fleste språk og plattformer nå.