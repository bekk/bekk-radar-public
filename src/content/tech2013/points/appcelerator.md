Appcelerator Titanium er et rammeverk for å utvikle javascript-baserte hybrid-applikasjoner rettet mot iOS og Android. Grunntanken er at utviklere skal kunne benytte sin eksisterende JS-kompetanse til å lage applikasjoner som kjører på JS-motorene i mobil-plattformene. Ytelsen blir ikke helt som for plattform-kompilert kode, og har til nylig primært blitt brukt til prototyping.