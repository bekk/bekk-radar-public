Mens Java 7 kom med litt syntaktisk sukker, gir Java 8 oss endelig støtte for funksjonell programmering. Dette er sårt etterlenget, snart 10 år etter at C# gav det samme til .NET-verdenen. Det blir spennende å se om det er tilstrekkelig til å dytte Scala ned fra den funksjonelle tronen i JVM-sfæren. I tillegg kommer Java 8 med forbedringer i sikkerhet og parallellisering og en del annen nyttig funksjonalitet.