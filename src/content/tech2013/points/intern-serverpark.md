Mange bedrifter har investert betydelige ressurser i en egen, intern serverpark, både i form av infrastruktur og en driftsorganisasjon. Selv om det er blitt vanlig å overlate forvaltningen til profesjonelle infrastruktur-leverandører og virtualisering gjennomgående blir brukt, så er erfaringen at det gjerne er en tidkrevende øvelse å gjennomføre vesentlige endringer i infrastrukturen. Fremveksten av gode og rimelige PaaS- og IaaS-løsninger, både eksterne og interne, gjør deler av denne jobben enklere, og åpner ikke minst for enklere skalering. Ny infrastruktur bør i større grad være sky-basert.