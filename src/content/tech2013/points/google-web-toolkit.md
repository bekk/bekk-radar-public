GWT kan ikke helt sidestilles med andre web-rammeverk. Koden skrives i Java og kompileres til JavaScript og HTML som kjøres i nettleseren. For debugging kan koden også kjøres på en JVM. Til forskjell fra andre web-rammeverk, så legges det få føringer på hvordan applikasjonen skal skrus sammen ende-til-ende. Google gjør mye riktig og får i kraft av sin posisjon mye oppmerksomhet, men vi er litt skeptiske til ideen om å skrive i java og kompilere til javascript. Det er kanskje like greit å lære seg javascript først som sist, særlig når adopsjonen er ganske laber.