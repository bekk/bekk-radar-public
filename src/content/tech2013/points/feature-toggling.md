"Feature toggling" sørger for at du enkelt kan skru av og på funksjonalitet i produksjon. Dette implementeres ved å omgi funksjonalitet med konfigurasjonsstyring og å gjøre den tilgjengelig ved hjelp av et flagg. Dette er nyttig dersom en feilsituasjon skulle oppstå, eller man ønsker å skille utrullingstidspunkt fra et lanseringstidspunkt. Det brukes også til delvis utrulling og testing av funksjonalitet - for eksempel for A/B-testing eller for analyse utført av utviklingsteamet. På den måten kan man gjøre utforskning av en kjørende løsning i et produksjonsmiljø med lav risiko, og det er vanlig og uproblematisk at produksjonskodebasen inneholder uferdig kode. "Feature toggling" brukes også som et alternativ til, eller i tillegg til, "feature branches", men setter vanligvis høye krav til modenhet og disiplin i utviklingsteamet.