Kodekvalitetsmetrikker måles ved at automatiske verktøy analyserer kodebasen og rapporterer verdier som antall linjer kode, testdekning, ubrukte metoder eller komplisert logikk. Selv om disse verdiene kun er indikatorer på kodebasens kvalitet, er det ifølge vår erfaring en god korrelasjon. Vi bruker slike metrikker for å flagge smertepunkter i porteføljer med gammel kode, og for å opprettholde kvalitetsfokus i ny kode. Verktøy som Sonar, PMD, Checkstyle og Findbugs har blitt brukt med gode resultater. Metrikkene er dog ingen sovepute, og problemer med arkitekturen eller funksjonelle feil fanges typisk ikke opp.