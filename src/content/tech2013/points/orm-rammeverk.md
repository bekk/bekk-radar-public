ORM-rammeverk er svært utbredt. I Java-verdenen dominerer Hibernate, men andre JPA-implementasjoner er utbredt. I en del av våre prosjekter erstattes JPA med for eksempel Spring JDBC, som er mer lettvekts og gir mer kontroll og mulighet for optimaliserte spørringer. LINQ, som kom med .NET 3.5, snudde problemstillingen litt på hodet, og lot utvikleren bruke samme konstruksjoner til å gjøre spørringer mot XML og objektstrukturer, i tillegg til mot databaser.