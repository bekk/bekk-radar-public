En ESB er en arkitekturmodell som orkestrerer kommunikasjon mellom tjenester i en tjenesteorientert arkitektur (SOA). En ESB sørger for transformasjon og ruting av meldinger mellom tjenester, og kommersielle produkter tilbyr gjerne et bredt spekter av funksjonalitet, som monitorering, sikkerhet, last-balansering, versjonering, kø- og feilhåndtering. Imidlertid ser vi ofte at ESB-produktene blir unødvendig komplekse og i liten grad gir den verdiøkningen som er forespeilet. Ofte er også teamet som forvalter bussen for lite, og blir en flaskehals i utviklingsarbeidet. I den grad en "tjenestebuss" i det hele tatt trengs, så bør lettvektsalternativene vurderes først.