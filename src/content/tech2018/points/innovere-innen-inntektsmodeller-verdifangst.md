**Beskrivelse**
Det er stort fokus på innovasjon knyttet til verdiskapning: Hvordan kan vi skape nye behov? Finne nye behov å dekke? Finne nye måter å dekke eksisterende brukerbehov på?

Men men når det kommer til verdifangst faller de aller fleste tilbake på gamle, trauste inntektsmodeller. Det er lite innovasjon knyttet til verdifangst. Men potensialet er stort!

Faggruppen Tjenestedesign har utviklet og testet en fremgangsmåte/metodikk for å tenke kreativt og komme frem til alternative måter å prisette på, vurdere muligheter for andre betaler, vurdere muligheter for andre måter å tjene pengene på, eller nye måter å ta betalt på. Kort sagt: en metodikk for å være kreativ også når det kommer til verdifangst. 

**Begrunnelse**
Inntektsmodellen er en sentral del av tjenesten så enhver konseptutviklingsprosess bør inkludere en kreativ sesjon rundt inntektsmodeller. Da dukker potensialet for forretningsmodellinnovasjon opp!

**Ansvarlig for beskrivelse**
Hilde Marie Flesland, Hilde Johannesen, Silje Kandal, Mads Mobæk