**Beskrivelse**
Bryt ned siloene - og begynn å tenke på helheten!

Mandater har ofte klare begrensninger, eks. "moderniser system A" eller "bytt ut system B". Team, budsjett og andre ressurser blir stilt til rådighet for å oppfylle målene i mandatet. For ofte ser vi at mandatet blir en hemsko for å levere gode tjenester og kundeopplevelser. Kundeopplevelser skapes over tid, på tvers av ulike kontaktpunkter og prosesser som finner sted i, og på tvers av, interne avdelinger og systemer. I mange tilfeller spiller det ingen rolle hvor fantastisk systemene og kontaktpunktene til kunden er: hvis kunden får en dårlig opplevelse i ett kontaktpunkt, blir kundeopplevelsen dårlig. 

I stedet for å sette et team til å optimalisere brukeropplevelsen for ett system bør vi omformulere oppgaven til ethvert team til å ta ansvar for at systemet /løsningende har ansvar for spiller en riktig rolle i leveransen av tjenesten. Dette innebærer at man må se utover den "system-vertikalen" man selv er satt til å jobbe med, og begynne å se på "horisontalen"; altså tjenesten(e) som leveres på tvers av ulike systemer og interne enheter. Dette innbærer å samarbeide med tilgrensende team om å sammen lage systemer og prosesser som samspiller om å lage en så god som mulig kundeopplevelse og brukeropplevelser for interne brukere som er med å levere tjenesten. 

Needless to say: må være designdrevet - kundebehov og brukerbehov er styrende for hvilke spørsmål man kan/bør stille til mandatet, og det å utfordre skrevne prosjektmandater er en uunngåelig øvelse i denne øvelsen med mindre man selv er med å utforme prosjektmandatet selv. Kundereiser og service blueprints er ypperlige verktøy for å få oversikt over helhetsbildet, og hvordan de ulike systemene /løsningene spiller sammen om å levere en tjeneste.

**Begrunnelse**
Tilnærmingen ble brukt på PAS-prosjektet hos Udir - med stort hell. Prosjektet fikk iverksatt store endringer i tilgrensende systemer for å sikre at kundeopplevelsen (her: kandidat-/elevopplevelsen)  ble god. Udir endret også etterhvert porteføljestyringen til å bli mer tjenesteorientert: i stedet for å ha produkteiere per løsning som slåss mot hverandre for å få prioritert "sin" løsning og som disponerer tiden til "sitt" team har de nå et porteføljeteam med én leder som prioriterer ressurser og brukerhistorier på tvers av systemer og team - ut fra hvor de gir størst uttelling for kundeopplevelsen og har størst påvirkning på oppnåelse av prosjektets gevinster totalt.

**Ansvarlig for beskrivelse**
Eldri Coll Mossige, Hilde Johannesen, Morten Grønnvold, 