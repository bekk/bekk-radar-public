Testing av mobilapper og nettsteder kan være smertefullt, spesielt med det brede spekteret av operativsystemer, nettlesere og forskjellige enheter med ulike skjermstørrelser, oppløsninger, maskinvare og så videre. De fleste som driver med utvikling vil ikke ha budsjett nok til å kjøpe inn og teste på alle enheter som treffer, og mange setter ut testingen til tredjepart.

Dette blir gjort lettere med device clouds, som gir tilgang til hundrevis eller tusenvis av virkelige enheter, sammen med emulatorer og simulatorer. Man trenger ikke lenger falle tilbake på det upraktiske forslaget om at utviklere benytter og må tilpasse sine egne enheter for å teste, slik at testdekning blir avhengig av hva enn av private enheter som er tilgjengelig. Device clouds kommer i alle former og størrelser, med forskjellige prismodeller, målgrupper, funksjonssett og brukstilfeller.

Vi har benyttet oss av [BrowserStack](https://www.browserstack.com) i flere prosjekter. Med BrowserStack kan du teste på ekte håndholdte enheter, emulerte enheter, og forskjellige nettlesere på forskjellige OS. Et godt eksempel på dette er å kunne teste i for eksempel IE11 når man selv sitter på macOS. Prisnivåene kan virke noe avskrekkende, men det blir fort veid opp av det BrowserStack leverer.