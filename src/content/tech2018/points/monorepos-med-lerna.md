Et monorepo er et Git-repository med flere forskjellige prosjekter i seg. Hvis man har mange beslektede prosjekter på GitHub-profilen sin, kan det kanskje virke logisk å slå de sammen. Denne organiseringen kan gi mening for å forenkle endringer på tvers av prosjektene.

[Lerna](https://lernajs.io/) er et verktøy som letter arbeidet med monorepos for JavaScript-prosjekter, og er etter vår mening det beste verktøyet til dette. Lerna tar seg av oppdatering av versjoner, installering av kryss-avhengigheter og en haug andre problemer som dukker opp når man arbeider med mange pakker på tvers. Lerna fungerer godt sammen med [conventional commits](https://conventionalcommits.org/) – en konvensjon for Git-commits som lar Lerna automatisk oppdatere versjoner, changelogs og lage releases.

Et godt eksempel kan være et designsystem, hvor flere pakker avhenger av hverandre. Med et monorepo slipper du unna med én pull request i stedet for mange.