Er konseptutvikling noe kun designerne skal drive med? Nei. 

Et velfungerende tjenestekonsept skal være: 
1. Attraktivt for brukeren (dekke reelle behov på en tilfredsstillende måte)
2. Økonomisk levedyktig  (bringe penger inn i kassa eller bidra til samfunnsmessige gevinster), og 
3. Teknologisk og organisatorisk realiserbart (mulig å gjennomføre og levere over tid i organisasjonen)

Det er risikabelt å kjøre en prosess hvor kun designere utvikler et konsept, og hvor forretningssiden deretter godkjenner før det til slutt overleveres til teknologer for realisering. For hva om tekniske begrensninger gjør at konseptet ikke kan gjennomføres? Hva om det finnes tekniske muligheter designerne ikke vet om? Hva om konseptet ikke er mulig å få gjennom i organisasjonen? Hva om konseptet ikke vil være lønnsomt på sikt?

Ved å involvere teknologi- og forretningssiden i konseptutvikling øker du sjansen for et vellykket tjenestekonsept. Det er i tillegg mer effektivt da risikoen for at konseptet må endres under implementering reduseres. Dessuten får flere eierskap til konseptet som utvikles – noe som også øker sjansen for at det prioriteres og implementeres. 