Maskinlæring kan være særdeles kraftig, men det er også komplisert. Å implementere bildegjenkjenning eller språkforståelse koster mye tid og penger. Heldigvis finnes det mange tjenester i skyen hvor den komplekse matematikken allerede er implementert, og som allerede er opplært med mengder av data.

Det finnes tjenester for ansiktsgjenkjenning, ansiktsdeteksjon, prosessering av naturlig språk, bildegjenkjenning, videoanalyse, stemmetolkning og lignende. Dette er tjenester som bl.a. Amazon, Google og Facebook har lagt mye ressurser i, og som er tilgjengelig for en relativt liten kostnad. Eksempler på slike tjenester er [Amazon Rekognition](https://aws.amazon.com/rekognition/) og [Google Vision](https://cloud.google.com/vision/) for bildegjenkjenning, [Google Cloud Video Intelligence](https://cloud.google.com/video-intelligence/) for videoanalyse, og [Dialogflow](https://dialogflow.com/) og [wit.ai](https://wit.ai/) for prosessering av naturlig språk. Norsk språkstøtte har tidligere vært et sårt tema, men i dag har både Dialogflow og wit\.ai dette implementert.

Slike tjenester gjør det kjapt og enkelt å implementere kompleks maskinlæring, og de blir bedre jo mer de blir brukt. Ulempen er at du er nødt til å gi fra deg store mengder data.

Vi har stor tro på denne typen tjenester, og anbefaler at man ser om det finnes ferdige tjenester for maskinlæring før man implementerer noe eget. Se også hva [ThoughtWorks](https://thoughtworks.wistia.com/medias/bbbis7iwp7) sier om temaet.