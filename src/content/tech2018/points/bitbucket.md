[Bitbucket](https://bitbucket.org/) er en avansert Git-server levert av Atlassian. 

Den største konkurrenten til Bitbucket er GitHub. Vi bruker GitHub på mange prosjekter og synes det er et godt verktøy, men når det gjelder brukeropplevelse mener vi Bitbucket har gjort noen lure grep som gjør det svært brukervennlig, spesielt når det gjelder pull requests. Her er noen eksempler:

- Man får enkelt en veldig god oversikt over pull requests med en navigerbar tre-struktur som viser alle endrede filer. 
- Merging og declining av en pull request gjøres ved å trykke på henholdsvis grønt eller rødt ikon øverst i skjermbildet. For mange vil det være logisk at disse operasjonene er gruppert sammen. 
- Bitbucket benytter intuitive begreper som "to" og "from" når man oppretter en pull request. 
- Dersom man oppretter en bugfiks-branch, så kan man sette opp at alle commits til den branchen skal automatisk merges til master.
- Brukergrensesnittet er generelt minimalistisk, og det er enkelt også for nybegynnere å skaffe seg oversikt. 

Bekk bruker Bitbucket hos mange av de større kundene våre, og vi opplever at det begynner å bli en attraktiv løsning for versjonskontroll. Det finnes også en Bitbucket Cloud som lar deg benytte Bitbucket som en SaaS. 

Også den tredje konkurrenten, Gitlab, begynner å få vind i seilene, og kan være et godt alternativ, spesielt hvis pris er et viktig kriterie.