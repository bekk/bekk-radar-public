SaaS handler om å betale for bruken av en tjeneste som andre drifter heller enn å drifte tjenesten selv. Dropbox, Google Docs og TravisCI er alle eksempler på SaaS.

Vi anbefaler å bruke SaaS heller enn å drifte selv så langt det lar seg gjøre. Å drifte noe selv medfører en god del kostnader som ofte er skjulte: Tjenesten må driftes på en forsvarlig måte og du trenger oppdatert driftskompetanse. En tjenestetilbyder har sterke økonomiske insentiver for å drifte tjenesten så godt som mulig. Å legge til rette for like robuste insentiver internt er ikke trivielt.

Om du prøver å optimalisere for [autonome team](https://trello.com/c/IM4vn8A9/125-autonome-team) bør du også være bevisst på at graden av selvbetjening på disse tjenestene påvirker graden av autonomitet på teamene i organisasjonen din.

Kilder:
- [The Effects of Public Cloud on Team Autonomy](https://blogg.bekk.no/the-effects-of-public-cloud-on-team-autonomy-f5b1d22cef87)