Dagene der vi manuelt sydde sammen frontend-koden vår er for lengst over. I dag bruker vi verktøy som automatisk pakker sammen applikasjonene våre for oss. Det mest populære verktøyet i dag er [Webpack](https://webpack.js.org/).

Webpack har blitt et populært valg for pakking av frontend-applikasjoner de siste par årene, og har sakte, men sikkert, tatt over for selvskrevne shell-scripts og task-runners som Gulp og Grunt.

Milevis med konfigurasjon har vært et av ankepunktene mot Webpack. Som svar på dette ble Webpack 4 sluppet i februar 2018. Nå trengs ikke lenger konfigurasjon for enkle prosjekter, og byggtiden har sunket drastisk.

Det finnes mange gode utfordrere til Webpack, og de mest populære er [Rollup](https://rollupjs.org/) og [Parcel](https://parceljs.org/). Rollup anbefales ofte for å bundle biblioteker, mens Parcel er en enklere versjon av Webpack som bruker antagelser for å unngå mesteparten av konfigurasjonen som skal til.