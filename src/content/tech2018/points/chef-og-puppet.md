Chef og Puppet er verktøy for å provisjonere opp maskiner med programvare. Disse maskinene kan være fysiske eller virtuelle som en del av et [Infrastructure as a Service](https://radar.bekk.no/tech2018/arkitektur-og-plattform/iaas). Ved hjelp av et DSL beskriver man hvilken tilstand man vil at maskinene skal være i og verktøyet vil deretter sørge for at maskinene kommer seg til denne tilstanden, ved å installere programvare, starte tjenester og skrive til konfigurasjonsfiler.

Programvare du har laget selv anbefaler vi å sette opp gjennom et PaaS (som f.eks. [Elastic Beanstalk](https://radar.bekk.no/tech2018/arkitektur-og-plattform/elastic-beanstalk)), med [serverless](https://radar.bekk.no/tech2018/arkitektur-og-plattform/serverless), eller med [containerisering](https://radar.bekk.no/tech2018/arkitektur-og-plattform/containerisering). For tredjeparts programvare anbefaler vi så langt det lar seg gjøre å kjøpe de driftet i skyen ([SaaS](https://radar.bekk.no/tech2018/arkitektur-og-plattform/saas-som-forstevalg)) heller enn å drifte de selv. Dersom man håndterer programvaren sin sånn, sitter man ikke igjen med noe for Chef eller Puppet å gjøre.