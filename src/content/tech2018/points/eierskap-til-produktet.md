Utviklere som forstår visjonen til selskapet, og som har både opplevd og reell eierskap til produktet gjennom å føle på smerten til de faktiske kundene der ute, vil være mye mer motivert og bedre rigget for å gjøre en god jobb.

Dette betyr ikke at du skal lage en fin Powerpoint med noe smart-art som oppsummerer bedriften med fire svulstige ord – det går mye dypere enn det! Utviklerene bør jevnlig være med på reelle brukertester i felten. De bør, om mulig, bruke en dag på kundesenteret for å hjelpe kundene med problemer. De bør både lage og ha tilgang til reelle KPI-målinger, slik at de kan ta pulsen på produksjon når endringer gjøres. I tillegg bør de ha fullt eierskap til produksjonssystemene, og ansvar for å oppdage når ting går ned. Kort sagt bør utviklere ta ansvar fra idé til realisering, fra vugge til grav.