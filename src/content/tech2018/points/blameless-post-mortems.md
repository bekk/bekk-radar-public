Når noe går galt er dessverre den instinktive responsen ofte å fikse feilen og prøve å glemme at det har skjedd. Enda verre er det om feil fører til fingerpeking, som bidrar til en kultur der feiling ikke er godtatt. I den verden vi lever i, er derimot feil ikke til å unngå. Da er det mest produktivt å se på feil som muligheter til å lære.

*Blameless post-mortems* går ut på å samle sammen teamet for å prøve å finne årsaken til at noe gikk galt, og hva hendelsesforløpet var fra feilen inntraff til den ble rettet. Deretter gjelder det å se på tiltak for å unngå denne typen feil, eller fjerne hindringer man opplevde under feilretting. En viktig forutsetning er at det ikke skal utpekes noen syndebukker. Om man publiserer blameless post-mortems internt, får også andre team en mulighet til å lære av feilene. Det bidrar til å øke bevisstheten rundt at _feil skjer_ og at det ikke er til å unngå. Andre fordeler er at man kan bruke gamle post-mortems som en del av opplæringen av nye på teamet.

Les mer: 
- https://www.kennorton.com/newsletter/2016-04-20-bringing-the-donuts.html
- https://codeascraft.com/2012/05/22/blameless-postmortems/