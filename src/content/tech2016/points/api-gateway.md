En API Gateway legges foran API-er for å tilby felles funksjonalitet som autentisering, trafikkbegrensning, logging, analyse etc., slik at ikke hvert enkelt API må duplisere denne funksjonaliteten. Ofte blir en slik gateway brukt i grensesnittet ut mot eksterne konsumenter. 

Fra et arkitekturperspektiv kan det være mange fordeler ved å innføre en gateway, men det bør gjøres en grundig vurdering av hvordan. [Forrester spår at dette markedet vil bli firedoblet innen få år](https://www.axway.com/en/blog/2015/09/dissecting-forresters-report-api-management), så forvent store endringer og mange nye aktører. “Alle" kommer nå med egne API Gateway-produkter, men i mange tilfeller kan en utvidet proxy være tilstrekkelig. Som med en tjenestebuss, kan man bli tvunget til å utvikle innenfor produktets rammer, noe som både kan være kostbart og bli en flaskehals ved utvikling og utrulling. 

I tillegg til de kommersielle, proprietære aktørene, finnes det foreløpig tre gode åpen kildekode-alternativer, alle med mulighet for support: [wso2](http://wso2.com/), [Kong](https://getkong.org/) og [Tyk](https://tyk.io/). Dette kan være gode utgangspunkt som ofte kan tilpasses etter behov. De store skyleverandørene kommer også med sine egne implementasjoner. 