.NET Core og ASP.NET Core er neste versjonen av .NET som er implementert med "sky først" som fokus. Alt er implementert fra bunnen av, man har fjernet alle avhengigheter til Windows, og alt kjører på både Windows og Linux.

I en tid der sky blir viktigere er det viktig at verktøyene og rammeverkene vi bruker er tilpasset sky. .NET Core og ASP.NET Core er akkurat det. Med .NET Core får man også et spennende alternativ til JVM på Linux. Dette er noe man hele tiden har hatt med [Mono](http://www.mono-project.com/), men nå er det støttet av Microsoft.

.NET Core passer også veldig godt inn i bedrifter med intern drift fordi .NET Core-applikasjoner kjøres med sin egen versjon av .NET. Dette gjør det enklere å ha applikasjoner kjørende på forskjellige versjoner av .NET samtidig uten at de påvirker hverandre.

Full støtte for utvikling av applikasjoner på Mac og Linux vil og kunne appellere til nye brukergrupper. 