"Individuals and interactions over processes and tools."

Det er ikke noe galt med prosesser i seg selv, og i utgangspunktet er det å ha en prosess hverken positivt eller negativt. Men det er lett å komme i en situasjon hvor prosessen som er valgt enten gjør at man ikke jobber bedre, eller fører til mye overhead.

Systemutvikling handler om mennesker som jobber sammen: En uforutsigbar og rotete verden med ideer, problemløsning, diskusjoner, avklaringer, avhengigheter, suksesshistorier osv. Det handler først og fremst om samarbeid mellom mennesker, og det er viktig at verktøy og prosesser ikke hindrer dette.

Vi opplever at det er mange team som utarbeider en egen utviklingsprosess (ofte med utgangspunkt i noe annet) og definerer verktøy, flyt og seremonier selv. Da får også teamet eierskap til sin egen prosess, og den kan utvikles og utfordres av teamet selv. Teamet må fokusere på samarbeid og kommunikasjon mellom menneskene og ta eierskapet til prosessen gjennom å ha "akkurat nok prosess".