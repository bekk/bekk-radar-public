Med _Virtualisering 2.0_ mener vi det å lage interne skyløsninger basert på virtualisering. Resultatet er halvferdige punktløsninger som ikke når opp til funksjonaliteten eller kvaliteten i en [offentlig nettsky](https://radar.bekk.no/tech2016/arkitektur-og-plattform/public-cloud). Å levere en fullverdig skyplattform krever kapasitet og kompetanse som få IT-organisasjoner kan skilte med.

Virtualisering og automatisering kan gi gode gevinster for å effektivisere eksisterende infrastruktur og applikasjonsportefølje. Men etablering av en intern nettsky krever betydelige ressurser, legger beslag på sentrale personer og medfører store kostnader for etablering og forvaltning. Vi anbefaler heller å bruke tid og ressurser på å ta i bruk offentlige nettskyplattformer, og gjøre jobben med å avklare hva som skal til for å kunne bruke en offentlig nettsky. En [privat nettsky](https://radar.bekk.no/tech2016/arkitektur-og-plattform/private-cloud) eller hybridvarianter kan være et første skritt dersom steget direkte ut i offentlig nettsky blir for langt.