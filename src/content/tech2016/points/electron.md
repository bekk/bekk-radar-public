[Electron](http://electron.atom.io/) er et rammeverk fra GitHub som lar deg lage desktop apps ved hjelp av web teknologi. Electron kombinerer [Node.js](https://radar.bekk.no/tech2016/arkitektur-og-plattform/nodejs) og [Chromium](https://www.chromium.org/).

I Electron-applikasjoner implementeres brukergrensesnittet i HTML, CSS og JavaScript. Forskjellen fra å kjøre koden i en tradisjonell nettleser, er at du kan bruke vanlige Node.js-moduler fra front-end koden din.

Selv om hybride applikasjoner aldri slo helt an på mobile plattformer, har selskaper som Microsoft og [GitHub](https://github.com/) (og en rekke andre) vist at det går an å lage gode hybrid desktop apps. Vi kan gi brukere enda bedre opplevelser ved å utnytte funksjonalitet som tradisjonelt sett kun har vært tilgjengelig på desktop som menyer, notifikasjoner, integrasjon med dock / startlinje og integrasjon med system tray.