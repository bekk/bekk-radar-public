Vi ser at smidig utvikling har kommet langt når det kommer til å sikre god kvalitet på det som leveres ut i produksjon, men det har så langt vært lite fokus på hvordan det som ble levert gir den forretningsverdi man ønsket å oppnå.

Innsikt i hvordan løsningene leverer forretningsverdi basert på gode måltall, må være en del av de kontinuerlige prioriterings- og  beslutningsprosessene. Vi mener måling vil  bidra til at man tar gode faktabaserte beslutninger, og bør være en integrert del av leveransehverdagen i organisasjonen.

Erfaringer i BEKK viser at små justeringer i løsningene kan ha store forretningsmessige konsekvenser.   

Vi tror at de fleste organisasjoner i dag har de verktøyene de trenger, blant annet  i form av datavarehus, webanalyseverktøy og analyse av systemlogger. Fokuset bør nå være å se på  hvordan disse verktøyene integreres i leveransehverdagen. 
