Pull-requests er en teknikk som lar deg gjøre kontinuerlig kodegjennomgang på ny kode før den integreres med resten av koden. Tenk på det som et valgfritt godkjenningssteg der andre utviklere går gjennom endringene og har mulighet til å be om forbedringer før den integreres. 

Kodegjennomgang er en god teknikk for å ivareta kodekvalitet, oppdage feil, spre kunnskap, skape felles forståelse og sørge for at konvensjoner blir fulgt. 

Pull-requests er mye anvendt blant åpen kildekode-utviklere. Når de får inn ny kode fra andre utviklere, har de mulighet til å gå gjennom endringene og godkjenne dem eller påpeke ting som må forbedres. Det samme kan man gjøre på vanlige prosjekter. Et tips er å gjøre gjennomgangen rett etter at en ny pull-request er opprettet.  

BEKK bruker pull-requests i flere prosjekter. Det er ikke nødvendig å gjøre det på alle endringer, så vær pragmatisk.