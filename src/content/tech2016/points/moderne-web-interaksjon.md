En rekke nye muligheter for interaksjon og dynamikk i nettlesere har blitt tilgjengelig de siste årene. Nå som browserlandskapet har fått en oppsving i modernisering- og oppdateringstakt, begynner mange av disse mulighetene å bli mer aktuelle for praktisk bruk

[WebGL](https://developer.mozilla.org/en-US/docs/Web/API/WebGL_API/Tutorial/Getting_started_with_WebGL) tilgjengeliggjør avansert 2D og 3D grafikk i nettleseren. [WebAudio](https://developer.mozilla.org/en-US/docs/Web/API/Web_Audio_API) gjør lydsyntese og avansert lyddesign for nettsider mulig. [Canvas](https://developer.mozilla.org/en-US/docs/Web/API/Canvas_API) begynner å bli en etablert standard, og kanskje den med bredest nedslagsfelt av disse teknologiene. Med Canvas kan man gjøre noen av de samme tingene som WebGL, bare kraftig forenklet. WebMIDI gjør nettleseren i stand til å interface med MIDI-enheter, her er det muligheter for nye input-enheter og interaksjon.

Det er fortsatt en del utfordringer og interessante problemstillinger, siden teknologien er såpass ny og vi ikke helt har funnet ut hvordan vi best skal jobbe med den. Kanskje spesielt rundt (universell) tilgjengelighet. Men disse teknologiene gir muligheter for å gjøre det spektakulære og berike brukeropplevelsen på weben.