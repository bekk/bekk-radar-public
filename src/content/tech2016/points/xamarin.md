Ved hjelp av [Xamarin](https://www.xamarin.com/) for iOS og Android kan utviklere lage applikasjoner for Windows 10, iOS og Android i C#/.NET. Dette åpner for stor grad av gjenbruk av kode på tvers av plattformene, samtidig som resultatet og brukeropplevelsen er 100% native.

Det er imidlertid viktig å være klar over at Xamarin ikke abstraherer bort konseptene til den underliggende plattformen – man må fortsatt forholde seg til de spesifikke egenskapene plattformen har å by på. Xamarin som plattform har nå eksistert en stund, og har mer enn 15000 kunder og 1,3 millioner registrerte utviklere.

I februar annonserte Microsoft oppkjøp av Xamarin, og under Build konferansen i Mars kunngjorde Microsoft at Xamarin blir inkludert i alle utgaver av Visual Studio. Nå som Xamarin-lisensen, som for mange er ansett som svært kostbar, er inkludert i Visual Studio forsvinner et av de største ankepunktene mot bruk av Xamarin.

Skal du lage en native app og har et team med kompetanse på C# og .NET vil vi anbefale bruk av Xamarin.