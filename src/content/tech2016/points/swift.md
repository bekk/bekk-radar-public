[Swift](https://developer.apple.com/swift/) er et statisk typet programmeringsspråk som brukes ved utvikling av programvare på [iOS](https://developer.apple.com/ios/), [watchOS](https://developer.apple.com/watchos/), [tvOS](https://developer.apple.com/tvos/) og [OSX](https://developer.apple.com/osx/)-plattformer. Språket er laget av Apple og er etterkommeren til Objective-C. Swift er et objektorientert språk med god funksjonell støtte. Videre har Swift et avansert system for typesjekking og er designet for å være trygt, men samtidig kraftfullt. Swift kan brukes side om side med Objective-C, og begge språk kan integreres i samme prosjekt. 

Nylig ble kildekoden til Swift gjort tilgjengelig som åpen kildekode, noe som åpner opp for ytterligere bruksområder som for eksempel bruk på serversiden. Språket støtter alle Apples plattformer og Linux.

Swift oppdateres hyppig og ønsker man å være på nyeste versjon, må man være oppmerksom på inkompatibilitet ved bruk av biblioteker og rammeverker.

Swift har blitt brukt på flere kundeprosjekter i BEKK med suksess. 
