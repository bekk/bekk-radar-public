Sensorer i applikasjonen kan gi beskjed om mistenkelig oppførsel. Eksempler kan være innsending av negative verdier, forsøk på å aksessere forbudte områder eller for mange feilede innlogginger. Angrepsdeteksjon kan bruke terskelverdier som fører til advarsler eller automatiske responser, basert på alvorlighetsgraden av hendelsene. [OWASP AppSensor](https://www.owasp.org/index.php/OWASP_AppSensor_Project) er en god guide og referanse-implementasjon av angrepsdeteksjon.

Dette er ikke noe som passer i alle sammenhenger, men vi har implementert det med hell på sikkerhetskritiske løsninger. Det krever gjerne en del justering og oppfølging etter implementasjon. Hvis du er klar for å ta inn dette som en del av arbeidsflyten, er angrepsdeteksjon en god ide, men det bør ikke være noe du lager som en ettertanke.