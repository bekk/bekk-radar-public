[Scala](http://www.scala-lang.org/) er et hybrid funksjonelt og objektorientert språk som kjører på JVM-en. Scala har et avansert typesystem og alt man forventer av et fullblods funksjonelt språk inkludert høyere ordens funksjoner, pattern-matching og et standardbibliotek med effektive immutable datastrukturer.

En av fordelene med Scala er at det muliggjør en gradvis overgang fra tradisjonell objektorientert programmering til det funksjonelle paradigmet, og det har avansert IDE-støtte i både Eclipse og IntelliJ.

Scala brukes i store forretningskritiske systemer hos bl.a. LinkedIn, Twitter og The Guardian. I BEKK bruker vi Scala i flere kundeprosjekter i kombinasjon med bl.a. [Akka](https://radar.bekk.no/tech2016/sprak-og-rammeverk/akka), [Play](https://www.playframework.com/), [Spark](http://spark.apache.org/) og [Gatling](http://gatling.io/#/). Scala kan tas inn i eksisterende utviklingsmiljø, rulles ut på eksisterende Java-infrastruktur og er et reelt alternativ til Java 8.