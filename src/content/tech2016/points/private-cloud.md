En privat sky er en skyplattform som er dedikert til din organisasjon, enten i din egen datahall eller hos en driftsleverandør. Formålet er å gi de samme fordelene som en offentlig sky, som selvbetjening, ressursutnyttelse, skalerbarhet og automatisering. Samtidig har man større kontroll over infrastruktur og data med tanke på datasuverenitet og regulatoriske krav. Eksempler på teknologier er [Cloudstack](https://cloudstack.apache.org/), [Openstack](https://www.openstack.org/), [Azure Stack](https://azure.microsoft.com/en-us/overview/azure-stack/) og [VMWare](http://www.vmware.com/).

[Offentlige nettskyer](https://radar.bekk.no/tech2016/arkitektur-og-plattform/public-cloud) blir industristandard. Private nettskyer blir et nisjefenomen for applikasjoner det ikke er formålstjenlig å skysette på grunn av kostnad, teknologi eller regulatoriske hensyn. Imidlertid kan privat nettsky være et steg på veien, og gir en del fordeler sammenliknet med tradisjonell infrastruktur og driftsmodell. De mest framsynte virksomhetene vil gå i offentlig nettsky først som sist, en del vil ta steget om privatskyen eller hybride varianter.