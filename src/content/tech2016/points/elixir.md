[Elixir](http://elixir-lang.org/) er et ekstremt feiltolerant funksjonelt språk designet for å bygge skalerbare og vedlikeholdbare applikasjoner. Språket kjører på [Erlangs](https://www.erlang.org/) virtuelle maskin, en plattform som har blitt mye brukt i distribuerte systemer innenfor telekom, bank og e-handel hvor systemene har høye krav til ytelse og oppetid.

En grunnleggende del av Erlang og Elixir, er Actors, som lar en opprette hundretusener av kommuniserende prosesser som sammen utfører oppgavene. Dette gjør det mulig å skalere en applikasjon utover flere noder som også henter seg inn igjen om deler av systemet feiler. 

BEKK har ikke mye erfaring med Elixir, men språket er en up-and-coming plattform som er kjærlig omtalt i miljøet for funksjonell programmering. Og med webrammeverket Phoenix er Elixir et språk som det er verdt å vurdere for å skrive webapplikasjoner.