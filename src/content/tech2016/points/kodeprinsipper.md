Vår erfaring er at «dårlig kode» ofte skyldes brudd på veletablerte kodeprinsipper. [SOLID](https://en.wikipedia.org/wiki/SOLID_%28object-oriented_design%29), [Separation of Concerns](https://en.wikipedia.org/wiki/Separation_of_concerns), [YAGNI](https://en.wikipedia.org/wiki/You_aren%27t_gonna_need_it), [KISS](https://en.wikipedia.org/wiki/KISS_principle), [SLAP](https://masihjesus.wordpress.com/2013/11/02/single-level-of-abstraction/) og (pragmatisk) [DRY](https://en.wikipedia.org/wiki/Don%27t_repeat_yourself) er noen prinsipper alle burde kunne og etterfølge. Ved å bruke disse blir ofte koden mer testbar, lettere å vedlikeholde samt mer forståelig og dermed lettere å sette seg inn i. I tillegg vil nye krav ofte være lettere å implementere.

Disse er noen av de kjente prinsippene som har hjulpet industrien i mange år og som vi ser har gått i glemmeboken hos mange. Som med alt annet bør prinsippene anvendes med sunn pragmatisme. Forsøk å gå gjennom kodeprinsipper når du gjør kodegjennomganger, [pull-requests](https://radar.bekk.no/tech2016/prosess-og-kvalitet/pull-requests) eller parprogrammering.