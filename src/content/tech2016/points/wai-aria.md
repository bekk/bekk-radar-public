[WAI-ARIA](https://www.w3.org/WAI/intro/aria) er en spesifikasjon fra W3C som definerer hvordan applikasjoner og annet nettinnhold i større grad kan gjøres tilgjengelig for de som bruker IKT-hjelpemidler – som for eksempel skjermlesere.

WAI-ARIA er et sett attributter som settes på HTML-elementer, og som fungerer som et ekstra lag med beskrivende metadata. Det er ikke ment som en erstatning for semantikken som allerede finnes i HTML, men som et tillegg. Det kan brukes til å informere skjermleseren om tilstander og oppdateringer i grensesnittet, noe som HTML i selg selv ikke har støtte for. Eksempelvis kan vi ved hjelp av WAI-ARIA informere brukeren om hvorvidt en meny er åpen eller lukket, når nytt innhold er lastet inn, eller når en feilmelding har dukket opp.

