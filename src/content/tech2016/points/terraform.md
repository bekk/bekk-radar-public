Fremvektsten av [sky](https://radar.bekk.no/tech2016/arkitektur-og-plattform/public-cloud) har også ført til en fremvekst av verktøy for å beskrive infrastrukturen sin som kode, og for å automatisere oppsettet av infrastrukturen. 

Vi mener [Terraform](https://www.terraform.io/) er et veldig godt verktøy for å sette opp en sky-infrastruktur, og det støtter mange forskjellige skyplattformer. I tillegg mener vi det er en fordel hvordan Terraform ikke tilbyr noen abstraksjoner av de forskjellig skyleverandørene, men at man jobber direkte mot de komponentene de enkelte skyplattformene faktisk bruker.

Vi bruker allerede Terraform på flere prosjekter, og synes det gir oss mye bedre kontroll over infrastrukturen vår.